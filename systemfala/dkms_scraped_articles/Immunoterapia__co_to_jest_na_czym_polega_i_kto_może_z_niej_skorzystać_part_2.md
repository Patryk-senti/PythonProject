| **Title**       | **URL**           | **Part**              |
|-----------------|-------------------|-----------------------|
| Immunoterapia – co to jest, na czym polega i kto może z niej skorzystać?         | [https://www.dkms.pl/dawka-wiedzy/o-nowotworach-krwi/immunoterapia-co-to-jest-na-czym-polega-kto-moze-niej-skorzystac](https://www.dkms.pl/dawka-wiedzy/o-nowotworach-krwi/immunoterapia-co-to-jest-na-czym-polega-kto-moze-niej-skorzystac)    | Part 2 of 6          |

ubocznych podawania „chemii” czy „naświetlań” w przebiegu leczenia nowotworów).


**Wśród substancji określonych jako immunoterapeutyczne można wyróżnić: przeciwciała monoklonalne, cytokiny, preparaty szczepionek przeciwnowotworowych, inhibitory punktów kontrolnych układu odpornościowego czy też leki zaliczane do tak zwanej „immunoterapii komórkowej”**. Zakres wykorzystywanych w immunoterapii substancji i rozwiązań stale się powiększa i otwiera nowe perspektywy leczenia nowotworów.


### Immunoterapia – na czym polega?


Na czym polega immunoterapia? **Schemat działania leków immunoterapeutycznych opiera się na różnych mechanizmach, a przede wszystkim na przerywaniu mechanizmu wykształconego przez komórki nowotworowe do „zakamuflowania się” przed komórkami układu odpornościowego człowieka** (wykazują do tego zdolność zwłaszcza podczas przerzutów, gdy z pierwotnego ogniska dostają się wraz z limfą i krwią do odleglejszych miejsc organizmu). Immunoterapia ma czasem działanie immunomodulujące, czyli regulujące, wzmacniające czynności komórek (szczególnie limfocytów) układu odpornościowego, np. blokując hamujący wpływ komórek nowotworu na komórki systemu immunologicznego – a konkretnie na limfocyty T i NK. Dzięki temu limfocyty T i NK mogą zwalczać wrogie komórki i działać tak, jak powinny, walcząc z obcymi komórkami.


Immunoterapię podaje się Pacjentom dożylnie, a czasem (rzadziej) podskórnie. Poniżej opisujemy 3 strategie stosowania leków u osób z chorobami onkologicznymi.


### Leczenie nowotworów: immunoterapia i 3 strategie


**Immunoterapię w leczeniu onkologicznym wykorzystuje się w ramach 3 strategii:**


* pierwsza **ze strategii to immunoterapia bierna.** W jej ramach wykorzystuje się działanie tzw. przeciwciał monoklonalnych – białek, które naturalnie wytwarzane są przez organizm człowieka, natomiast tu mowa o takich, które zostały zmodyfikowane najczęściej metodami inżynierii genetycznej i są ukierunkowane przeciwko konkretnym antygenom, występującym na kom