| **Title**       | **URL**           | **Part**              |
|-----------------|-------------------|-----------------------|
| Nasza misja         | [https://www.dkms.pl/dawka-wiedzy/o-fundacji-dkms/misja-fundacji-dkms](https://www.dkms.pl/dawka-wiedzy/o-fundacji-dkms/misja-fundacji-dkms)    | Part 1 of 2          |

# Nasza misja

**Naszą misją jest znalezienie Dawcy dla każdego Pacjenta na świecie potrzebującego przeszczepienia komórek macierzystych szpiku.**


Fundacja DKMS działa w Polsce od 2008 roku jako niezależna organizacja non\-profit. Posiada status Organizacji Pożytku Publicznego oraz Ośrodka Dawców Szpiku w oparciu o decyzję Ministra Zdrowia. W ciągu ponad 15 lat Fundacja zarejestrowała w Polsce ponad **2 000 000 potencjalnych Dawców**.


Celem statutowym Fundacji jest działalność w zakresie wspierania osób potrzebujących pomocy ze względu na ich stan fizyczny, psychiczny lub emocjonalny; promowania nauki oraz badań w dziedzinie przeszczepiania komórek macierzystych oraz promocji zdrowia publicznego.


**Nasze cele realizujemy między innymi poprzez następujące działania:**


* zorganizowanie i zarządzanie Ośrodkiem Dawców Szpiku i krwiotwórczych komórek macierzystych krwi obwodowej;
* edukację społeczną w zakresie dobrowolnego dawstwa krwiotwórczych komórek macierzystych;
* pozyskiwanie, badanie i opieka nad potencjalnymi Dawcami krwiotwórczych komórek macierzystych oraz opieka nad Dawcami szpiku lub krwiotwórczych komórek macierzystych;
* pozyskiwanie środków finansowych na rozbudowę i zarządzanie Ośrodkiem Dawców Szpiku;
* prowadzenie dokumentacji i przekazywanie danych przewidzianych prawem do centralnego rejestru Dawców szpiku i krwi pępowinowej Poltransplant;
* współpracę z innymi Ośrodkami Dawców Szpiku, ośrodkami transplantacyjnymi i rejestrem Dawców szpiku i krwi pępowinowej na terenie Polski i poza jej granicami;
* badania i wspieranie badań w zakresie poszukiwania i dopasowywania niespokrewnionych Dawców krwiotwórczych komórek macierzystych;
* badania potrzeb osób chorych na białaczkę i inne schorzenia oraz ich rodzin i lekarzy;
* działalność mającej na celu pozyskiwanie funduszy na działania na rzecz osób chorych na białaczkę i inne schorzenia;
* wspieranie osób chorych na białaczkę i inne schorzenia oraz ich rodzin w zakresie wielospecjalistycznych konsu