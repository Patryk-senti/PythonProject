# Dlaczego prawidłowe odżywianie chorych na nowotwory krwi i osób po przeszczepieniu komórek macierzystych jest ważne?

Przyczynami są m.in. takie objawy jak: brak apetytu, nudności, wymioty czy biegunka, które w istotny sposób utrudniają dostarczenie i wchłanianie pokarmów. Jednocześnie znacznie wzrasta zapotrzebowanie na wiele składników odżywczych, przede wszystkim białko oraz substancje o działaniu przeciwutleniającym, co wynika z faktu konieczności regeneracji całego układu krwiotwórczego z niewielkiej liczby przeszczepionych komórek macierzystych oraz odbudowy tkanek uszkodzonych przez intensywną chemioterapię bądź chemioradioterapię. Należy zatem dołożyć wszelkiej staranności, aby pacjenci chorujący na nowotwory krwi mieli możliwość spożywania w trakcie leczenia posiłków pełnowartościowych, dostosowanych do ich aktualnego stanu zdrowia.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
### Dieta po przeszczepie


W badaniach naukowych potwierdzono, iż niezwykle istotne jest zapewnienie właściwego odżywiania i w razie potrzeby włączania produktów specjalnego przeznaczenia żywieniowego u osób poddawanych [przeszczepieniu macierzystych komórek krwiotwórczych](/dawka-wiedzy/o-nowotworach-krwi/jakie-sa-rodzaje-przeszczepien-komorek-macierzystych "Jakie są rodzaje przeszczepień komórek macierzystych?") (HSCT) oraz u tych, którzy doświadczają powikłań tego procesu terapeutycznego. Brak właściwej podaży składników odżywczych oraz nieprawidłowy stan odżywienia ma bowiem wiele negatywnych następstw i przede wszystkim wiąże się z większym ryzykiem powikłań, np. ciężkich zakażeń oraz choroby przeszczep przeciw gospodarzowi (GvHD). Ponadto niewłaściwe dobrana dieta może prowadzić do opóźnienia regeneracji układu krwiotwórczego i wiązać się z gorszym stanem sprawności ogólnej oraz dłuższym czasem hospitalizacji, a nawet zwiększeniem śmiertelności około\-przeszczepowej \[1\-9].


Podsumowując, osoby chorujące na nowotwory krwi są tymi, które wymagają zwrócenia szczególnej uwagi na ich stan odżywienia. Jednakże wszyscy chorzy, wymagający intensywnego leczenia powinni być skrupulatnie oceniani pod kątem możliwości spożywania diety, co będzie pośrednio wpływać na ich szansę wyzdrowienia. 


**Składniki odżywcze o istotnym znaczeniu dla chorych poddawanych intensywnemu leczeniu przeciwnowotworowemu​:**


* Witaminy ( Witaminy D, B12, C, E, A)
* Składniki mineralne ( selen, cynk, magnez)
* Białka (glutamina, cysteina, karnityna, glutation)
* Tłuszcze ( nienasycone kwasy tłuszczowe Omega\-3 (EPA, DHA)


[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


### Bibliografia:


* Horsley P, Bauer J, Gallagher B. Poor nutritional status prior to peripheral blood stem cell transplantation is associated with increased length of hospital stay. Bone Marrow Transplant. 2005 Jun;35(11\):1113\-6\.
* Deeg HJ, Seidel K, Bruemmer B, Pepe MS, Appelbaum FR. Impact of patient weight on non\-relapse mortality after marrow transplantation. Bone Marrow Transplant. 1995 Mar;15(3\):461\-8\.
* Urbain P, Birlinger J, Ihorst G, Biesalski HK, Finke J, Bertz H. Body mass index and bioelectrical impedance phase angle as potentially modifiable nutritional markers are independent risk factors for outcome in allogeneic hematopoietic cell transplantation. Ann Hematol. 2013 Jan;92(1\):111\-9\.
* Stuart RK, Sensenbrenner LL. Adverse effects of nutritional deprivation on transplanted hematopoietic cells. Exp Hematol. 1979 Sep;7(8\):435\-42\.
* Fried W, Barone SJ, Anagnostou A. Effect of protein deprivation on hematopoietic stem cells and on peripheral blood counts. J Lab Clin Med. 1978 Aug;92(2\):303\-10\.
* Dunki Jacobs PB, Ruevekamp M, Hart GA, de Graaf PW. Dietary influences on cell proliferation in bone marrow. Eur J Cancer Clin Oncol. 1989 Jun;25(6\):953\-7\.
* Bethard WF, Wissler RW, Thompson JS, Schroeder MA, Robson MJ. The effect of acute protein deprivation upon erythropoiesis in rats. Blood. 1958 Mar;13(3\):216\-25\.
* Asanuma F, Miyata H, Iwaki Y, Kimura MJ. Feature on erythropoiesis in dietary restricted rats. Vet Med. Sci. 2011 Jan;73(1\):89\-96\.
* Krawczyk JM. Rozprawa Doktorska 2012\.


Link: https://www.dkms.pl/dawka-wiedzy/o-programie-wsparcia-pacjentow/dlaczego-prawidlowe-odzywianie-chorych-na-nowotwory-krwi-oraz-osob-po-przeszczepieniu-komorek-macierzystych-jest-wazne
