# Dawstwo szpiku w czasie pandemii - informacje

### Pacjenci z nowotworami krwi na całym świecie ciągle potrzebują przeszczepienia krwiotwórczych komórek i wielu nadal nie może znaleźć zgodnego genetycznie Dawcy, dlatego nie ustajemy w wysiłkach, aby dalej wspierać Pacjentów, którzy czekają na szansę na życie od swoich „bliźniaków genetycznych”. W trosce o nich w dalszym ciągu umożliwiamy rejestrację jako potencjalny dawca poprzez naszą stronę internetową i zamówienie pakietu rejestracyjnego do domu na [www.dkms.pl](/ "DKMS")


  



![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/95d5361c-76c1-494d-abe4-f7149bcb3730/Piotrek%201.png?w=800&h=450&auto=format&lossless=true&fit=cover)POBIERZ WYMAZGdy otrzymasz pakiet, pobierz wymaz z wewnętrznej strony policzka za pomocą pałeczek zawartych w pakiecie i wypełnij formularz.
Prosimy, aby pakiet rejestracyjny odesłać po minimum 3 dobach od pobrania wymazu. Wówczas pałeczki będą już suche i bezpieczne dla osób, które będą miały styczność z kopertą. Prosimy na opakowaniu z pałeczkami zapisz dzień i godzinę pobrania.![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/f0e64c00-7fa2-401b-8245-1cce880b28e7/mkt_-_miniatura_300x200_2_0.png?w=800&h=450&auto=format&lossless=true&fit=cover)ODEŚLIJ PAKIETPałeczki wraz z formularzem włóż do koperty zwrotnej zawartej w pakiecie rejestracyjnym i wrzuć do skrzynki Poczty Polskiej, a my zajmiemy się resztą!
Pamiętaj, że aby odesłać swój pakiet nie musisz udawać się do Urzędu Pocztowego a jedynie wrzucić kopertę do skrzynki. Znajdź najbliższą skrzynkę Poczty Polskiej. Jeśli w pobliżu nie masz skrzynki pocztowej, pakiet rejestracyjny możesz odesłać w późniejszym terminie gdy sytuacja epidemiczna w Polsce będzie opanowana.![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/64d73c63-75a6-46c0-bc49-51a9c4c48190/mkt_-_miniatura_300x200_4.png?w=800&h=450&auto=format&lossless=true&fit=cover)CZEKAJ NA POTWIERDZENIEDodatkowe zabezpieczenia zostały wdrożone także w laboratorium, które bada próbki. Pakiet rejestracyjny przejdzie tam dodatkową kwarantannę.

Z przesłanej próbki zostanie wykonana typizacja antygenów zgodności tkankowej. Wyniki badania wraz z danymi z formularza będą następnie wprowadzone do bazy Dawców komórek macierzystych. Proces ten zajmie nam 3\-4 miesiące. O poszczególnych etapach procesu będziemy informować Cię za pośrednictwem SMS i e\-maila.
### Rejestracja potencjalnych Dawców szpiku w czasie zagrożenia epidemicznego

#### Czy rejestracja przez internet w czasie pandemii jest bezpieczna?

Tak. Rejestracja online jest bezpieczna. Do bazy potencjalnych Dawców szpiku można dołączyć bez wychodzenia z domu poprzez zamówienie pakietu rejestracyjnego na stronie internetowej.  Każda osoba, która chce dołączyć do grona potencjalnych Dawców, może zamówić zestaw rejestracyjny do domu. W zestawie znajdują się: pałeczki do pobrania wymazu z błony śluzowej z wewnętrznej strony policzka, formularz rejestracyjny oraz szczegółowa instrukcja jak zarejestrować się krok po kroku. Pałeczki z pobranym wymazem oraz formularz rejestracyjny umieszczamy w kopercie zwrotnej. Bezpieczeństwo wszystkich osób, które są zaangażowane w proces rejestracji Dawców jest dla nas bardzo ważne, dlatego w obecnej sytuacji prosimy, aby pakiet rejestracyjny odesłać po minimum 3 dobach od pobrania wymazu. Wówczas pałeczki będą już suche i bezpieczne dla osób, które będą miały styczność z kopertą. Prosimy na opakowaniu z pałeczkami zapisz dzień i godzinę pobrania. Dodatkowe zabezpieczenia zostały wdrożone także w laboratorium, które bada próbki. Pakiet rejestracyjny przejdzie tam dodatkową kwarantannę. Pamiętaj, że aby odesłać swój pakiet nie musisz udawać się do Urzędu Pocztowego a jedynie wrzucić kopertę do skrzynki. [**Znajdź najbliższą skrzynkę Poczty Polskiej.**](https://skrzynki.poczta-polska.pl/# "Skrzynki Poczta Polska") Jeśli w pobliżu nie masz skrzynki pocztowej, pakiet rejestracyjny możesz odesłać w późniejszym terminie gdy sytuacja epidemiczna w Polsce będzie opanowana.

#### Czy mogę się zarejestrować, jeśli czuję się źle, mam grypę lub przeziębienie i nie mam pewności czy to koronawirus?

Dziękujemy, że chcesz dołączyć do bazy Dawców szpiku, ale okres choroby to czas aby o siebie zadbać. Zwykłe przeziębienie nie było dotychczas podstawą do odroczenia rejestracji jako Dawca szpiku, jeśli jednak nie masz pewności czy jesteś zakażony, przełóż decyzję o rejestracji na moment w ktorym Twój stan zdrowia bedzie lepszy. Stosuj się do wytycznych Głównego Inspektoratu Sanitarnego i Ministerstwa Zdrowia. Dbaj o siebie. Jeśli posiadasz już zestaw rejestracyjny, nie martw się. Czas jego ważności jest długi i rejestracji możesz dokonać w dowolnym momencie. 

#### Jak długo pakiet rejestracyjny pozostaje ważny?

Prawidłowo pobrany wymaz może być skutecznie przebadany pod kątem antygenów HLA nawet po dłuższym czasie, każdy zestaw pałeczek na opakowaniu posiada nadrukowaną datę ważności. W razie problemów z typowaniem antygenów zgodności tkankowej, skontaktujemy się z Tobą i zorganizujemy ponowną wysyłkę pałeczek.

#### Jestem na kwarantannie, czy mogę pobrać wymaz i odesłać pakiet?

Jeśli jesteś w kwarantannie, prosimy abyś przede wszystkim stosował się do wytycznych władz, Głównego Inspektoratu Sanitarnego, Ministerstwa Zdrowia i absolutnie wstrzymaj się z rejestracją jako potencjalny Dawca szpiku! Dotyczy to także osób, którzy uzyskali dodatni wynik testu na obecność COVID\-19, i tych osób, które miały z nimi kontakt. Po okresie kwarantanny i gdy sytuacja epidemiczna w Polsce będzie opanowana, będziesz mógł ponownie zamówić pakiet rejestracyjny do domu. Życzymy zdrowia!


Ze względu na wprowadzenie stanu epidemii w Polsce i w trosce o bezpieczeństwo wszystkich osób, które chciałyby zarejestrować się jako potencjalni Dawcy a także wolontariuszy, inicjatorów oraz pracowników Fundacji DKMS, wstrzymujemy do odwołania wszystkie stacjonarne akcje rejestracji na terenie całej Polski. Jako organizacja, której nadrzędnym celem jest ochrona i ratowanie ludzkiego życia, popieramy zalecenia Ministra Zdrowia, Głównego Inspektoratu Sanitarnego oraz władz, dotyczące ochrony ludności i apelujemy o odpowiedzialność i stosowanie się do zaleceń ww. instytucji.


Wprowadziliśmy także nową formułę organizowania akcji rejestracyjnych \- Wirtualne Dni Dawcy Szpiku. W ten sposób chcemy dać naszym inicjatorom, wolontariuszom i pracownikom możliwość działania i dalszego angażowania się w szerzenie idei dawstwa szpiku oraz edukację na temat nowotworów układu krwiotwórczego.


![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![Start virtual drive.]( "Start virtual drive.")![Start virtual drive.](https://assets-eu-01.kc-usercontent.com:443/bed48093-082e-0109-4b5f-7bdadab5eedd/8a788977-93ea-497b-9c88-ce4f55363784/hands.jpg?w=800&h=450&auto=format&lossless=true&fit=cover "Start virtual drive.")Utwórz Wirtualny Dzień Dawcy SzpikuZachęć do rejestracji swoich bliskich i znajomych. 
### Rejestracja stacjonarna w czasie pandemii

#### Czy mogę zarejestrować się gdzieś stacjonarnie?

Tak, aktualną listę akcji rejestracji stacjonarnych znajdziesz na stronie "[Kalendarz Wydarzeń](https://www.dkms.pl/dzialaj/kalendarz-wydarzen)". 


Można także zarejestrować się online, poprzez stronę internetową [**www.dkms.pl**](http://www.dkms.pl/)**,** zamawiając pakiet rejestracyjny do domu.


### OCHRONA NASZYCH POTENCJALNYCH DAWCÓW KRWIOTWÓRCZYCH KOMÓREK MACIERZYSTYCH I SZPIKU W TRAKCIE PROCEDURY POBRANIA


Zdrowie i bezpieczeństwo Dawców jest naszym priorytetem. W tym trudnym dla wszystkich czasie, staranność i uważność na bezpieczeństwo naszych Dawców biorących udział w procedurach ratujących życie jest jeszcze większa. Koordynacja pobrań szpiku w dobie zagrożenia epidemicznego jest dla Fundacji dużym wyzwaniem, nie mniej jednak każdy Dawca proszony o oddanie swoich komórek macierzystych jest zawsze traktowany przez pracowników fundacji indywidualnie.


W trosce o bezpieczeństwo i zdrowie Dawców biorących udział w procedurach medycznych, wprowadziliśmy dodatkowe środki zapobiegawcze do procedury medycznej, jaką jest pobranie szpiku i krwiotwórczych komórek macierzystych. Rekomendacje i zalecenia Fundacji DKMS są wynikiem analizy wytycznych Głównego Inspektoratu Sanitarnego, Ministerstwa Zdrowia, ale także EBMT, WMDA \- światowych organizacji zajmujących się transplantacją szpiku. Kierując się bezpieczeństwem Dawców wprowadziliśmy szereg procedur, których celem jest odizolowanie Dawców od osób trzecich, nie związanych z realizacją procedury pobrania. Dawcom udostępniono, między innymi, osobne wejścia do klinik pobierających, a pobrania komórek macierzystych odbywają się jedynie w ośrodkach, w których nie ma oddziałów internistycznych i zakaźnych. Dawcy otrzymali również zalecenie aby podczas podróży na pobranie korzystać jedynie z własnego samochodu, (koszt dojazdu jest zwracany przez fundację) i unikać transportu publicznego. W razie konieczności zapewniamy Dawcom także transport medyczny. Dawcy po pobraniu szpiku z talerza kości biodrowej hospitalizowani są w salach jednoosobowych. Lekarze w Ośrodkach Pobierających zalecają pełnopłatne zwolnienie z pracy od momentu badań kwalifikacyjnych do czasu około 2 tygodni po pobraniu. Światowi eksperci ds. Zdrowia potwierdzili, że obecnie nie ma dowodów na to, że nowy koronawirus może być przenoszony przez krew, szpik kostny lub produkty zawierające komórki macierzyste.


### Oddanie krwiotwórczych komórek macierzystych w czasie pandemii

#### Jeśli zostałem wytypowany jako Dawca dla Pacjenta i mam pytania dotyczące sytuacji pandemicznej, z kim mam się skontaktować?

Jeśli pracownik Fundacji DKMS skontaktował się z Tobą jako potencjalnym Dawcą i masz jakiekolwiek pytania lub wątpliwości, skontaktuj się ze swoim koordynatorem z ramienia fundacji. Jak zawsze, pracownicy Fundacji DKMS są gotowi pomóc przejść przez cały proces i odpowiedzieć na wszelkie pytania, które możesz mieć.

#### Czy w obecnej sytuacji Dawcy mogą przełożyć donację?

Ostateczną decyzję o oddaniu krwiotwórczych komórek macierzystych bądź szpiku zawsze podejmuje faktyczny Dawca. Jeśli zostałeś poproszony o donację i masz jakiekolwiek wątpliwości, to skontaktuj się z koordynatorem Fundacji DKMS. Zawsze omawiamy każdy przypadek indywidualnie, aby znaleźć najlepsze rozwiązanie.

#### Jak zapewniane jest bezpieczeństwo Dawców w szpitalach?

W trosce o bezpieczeństwo i zdrowie Dawców biorących udział w procedurach medycznych, Fundacja DKMS wprowadziła dodatkowe środki zapobiegawcze do procedury medycznej, jaką jest pobranie szpiku i komórek macierzystych. Rekomendacje i zalecenia Fundacji DKMS są wynikiem analizy wytycznych Głównego Inspektoratu Sanitarnego, Ministerstwa Zdrowia, ale także EBMT, WMDA \- światowych organizacji zajmujących się transplantacją szpiku. Fundacja DKMS kierując się bezpieczeństwem Dawców wprowadziła szereg procedur, których celem jest maksymalne odizolowanie Dawców od osób trzecich, nie związanych z realizacją procedury pobrania. Między innymi poprzez udostępnienie osobnych wejść do klinik pobierających, a pobrania komórek macierzystych odbywają się jedynie w ośrodkach, w których nie ma oddziałów internistycznych i zakaźnych. Zalecamy, by nie korzystać z transportu publicznego a własnego samochodu, pokrywając koszty dojazdu na pobranie. W razie konieczności, na pobranie, zapewniamy też transport medyczny. Dawcy po pobraniu szpiku z talerza kości biodrowej hospitalizowani będą w salach jednoosobowych. Lekarze zalecać będą pełnopłatne zwolnienie z pracy, od momentu badań kwalifikacyjnych do czasu około 2 tygodni po pobraniu.


### TRANSPORT KRWIOTWÓRCZYCH KOMÓREK MACIERZYSTYCH


Transport krwiotwórczych komórek macierzystych pobranych od Dawców Fundacji DKMS dla Pacjentów z Polski odbywa się bez zmian. Ze względu na ograniczenia wynikające z ogłoszenia stanu zagrożenia epidemicznego w Europie i na świecie oraz zamknięcia granic wielu Państw, transport komórek macierzystych za granicę, wymaga zaangażowania wielu służb, instytucji i jest nadal realizowany zgodnie z procedurami opracowanymi na okres pandemii. Według uzgodnień z Centrum Organizacyjno\-Koordynacyjnym ds. Transplantacji „Poltransplant” i Wydziałem Zarządzania Kryzysowego oraz Strażą Graniczną, krwiotwórcze komórki macierzyste są przekazywane wyspecjalizowanym kurierom na granicy naszego kraju. Transport materiału przeszczepowego dla polskich Pacjentów od Dawców z zagranicy odbywa się na podobnych zasadach. Łączymy też siły z innymi członkami międzynarodowej społeczności transplantacyjnej oraz władzami krajowymi i międzynarodowymi, aby sprostać tym wyzwaniom. Pomimo dodatkowych trudności, przed którymi obecnie stoimy, jak zawsze jesteśmy zdeterminowani, aby pokonać wszystkie bariery, by zapewnić jak największej liczbie Pacjentów drugą szansę na życie.


### Badanie próbek w czasie pandemii

#### Czy Fundacja DKMS może przebadać, czy jestem nosicielem koronawirusa?

Nie. Obecnie testy w kierunku zakażenia koronawirusem wykonywane są tylko osobom podejrzanym o zakażenie i koordynowane są przez państwowe służby sanitarne.

#### Czy wirus wpływa na wyniki badania antygenów HLA?

Nie wpływa. Jeśli nie masz pewności czy w momencie pobierania wymazu miałeś kontakt z koronawirusem bądź jesteś/byłeś zakażony, nie martw się. Wg doniesień ekspertów z dziedziny wirusologii, wirus nie przetrwa w suchym środowisku dłużej niż kilka dni. Pałeczki z pobranym wymazem trafiają do wyspecjalizowanego laboratorium a tam są badane tylko pod kątem HLA.

#### Czy mogę odesłać swoje próbki w czasie pandemii. Czy badnia próbek nie zostały wstrzymane.

Badania próbek pod kątem typowania zgodności tkankowej są wykonywane na bieżąco. W obecnej sytuacji prosimy, aby pakiet rejestracyjny z pobranym wymazem odesłać po 3 dobach od pobrania wymazu. Wówczas pałeczki będą już suche i bezpieczne dla osób, które będą miały styczność z kopertą. Wysyłka wiąże się z wyjściem z domu, rekomendujemy wrzucenie pakietu do najbliższej skrzynki pocztowej, bez odwiedzania placówki poczty. W Pakiecie znajduje się koperta zwrotna, którą można odesłać do Fundacji bez konieczności naklejania znaczka. Jeśli w pobliżu nie masz skrzynki pocztowej, pakiet rejestracyjny możesz odesłać w późniejszym terminie gdy sytuacja epidemiczna w Polsce będzie opanowana. Prawidłowo pobrany wymaz może być skutecznie przebadany pod kątem antygenów HLA nawet po dłuższym czasie, każdy zestaw pałeczek na opakowaniu posiada nadrukowaną datę ważności. W razie problemów z typowaniem antygenów zgodności tkankowej, skontaktujemy się z Tobą i zorganizujemy ponowną wysyłkę pałeczek Przede wszystkim priorytetem jest dla nas Twoje zdrowie i Twoich bliskich.



Link: https://www.dkms.pl/dzialaj/dolacz-do-akcji/koronawirus
