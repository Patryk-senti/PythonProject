| **Title**       | **URL**           | **Part**              |
|-----------------|-------------------|-----------------------|
| Jakie są przyczyny chłoniaka, czyli mutacji komórek w obrębie układu limfatycznego?         | [https://www.dkms.pl/dawka-wiedzy/o-nowotworach-krwi/jakie-sa-przyczyny-chloniaka-czyli-mutacji-komorek-obrebie-ukladu-limfatycznego](https://www.dkms.pl/dawka-wiedzy/o-nowotworach-krwi/jakie-sa-przyczyny-chloniaka-czyli-mutacji-komorek-obrebie-ukladu-limfatycznego)    | Part 3 of 4          |

spowodowaną, chociażby przez wirusa HIV.


#### Chłoniak Hodgkina – przyczyny


Na ten nowotwór chorują najczęściej **osoby w wieku 20\-40 lat lub po 50 roku życia**. Osoby powyżej 65 roku stanowią wyłącznie 20% wszystkich przypadków chłoniaka Hodgkina (inna nazwa: chłoniak ziarniczy. Stara nazwa: ziarnica złośliwa). Przyczyny chłoniaka trudno wykryć, ponieważ nowotwór dotyczy przede wszystkim osób młodych, sprawnych i aktywnych.


Warto wiedzieć:Bez względu na przyczyny chłoniaka Hodgkina, ok. 85% przypadków udaje się wyleczyć. Wszystko dzięki dostępowi do nowoczesnych metod leczenia onkologicznego.

**Chłoniak Hodgkina – przyczyny nowotworu:**


* chorzy wśród członków rodziny,
* zakażenia wirusem Epsteina\-Barr (EBV) – stwierdza się u ok. 30\-40% przypadków,
* zaburzenia immunologiczne,
* narażenie na promieniowanie jonizujące i leczenie immunosupresyjne,
* wirus HIV – zakażenie zwiększa ryzyko 10\-krotnie.
* Wirusy HCV, CMV, HTLV


Objawy nie są charakterystyczne. Może to być **wysoka gorączka powyżej 38 stopni trwająca dłużej niż 2 tygodnie, pocenie się w nocy oraz spadki wagi powyżej 10% masy ciała**. Dodatkowy niepokój powinny szczególnie wywołać **powiększone węzły chłonne**. W takiej sytuacji należy udać się do lekarza, nawet jeśli dolegliwości nie powodują bólu (czasem stwierdza się bolesność powiększonych węzłów chłonnych po spożyciu alkoholu).


#### Przyczyny chłoniaka grudkowego


W przypadku tego typu chłoniaka **przyczyny nie są znane**. Choroba przez większość czasu przebiega skąpo\- lub bezobjawowo. Przeważnie uwagę zwracają dopiero znacznie powiększone węzły chłonne. Dotyczy przede wszystkim **osób starszych powyżej 60 roku** życia. Średnia przeżycia to ok. 7\-10 lat, ale 20% chorych żyje z nowotworem nawet 20 lat.


Warto wiedzieć:W przypadku Europy Zachodniej chłoniak grudkowy stanowi ok. 20\-30% wszystkich przypadków chłoniaków. Natomiast w Polsce wynik ten wynosi ok. 10%.

[Dowiedz się więcej o procesie rejestracji](https://www.dkms.pl/dawka-w