| **Title**       | **URL**           | **Part**              |
|-----------------|-------------------|-----------------------|
| Czemu się nie zarejestrujesz?         | [https://www.dkms.pl/dzialaj/dolacz-do-akcji/magdalenawitczak](https://www.dkms.pl/dzialaj/dolacz-do-akcji/magdalenawitczak)    | Part 1 of 2          |

# Czemu się nie zarejestrujesz?

Choruję na chłoniaka HGBL triple hit. To bardzo agresywny nowotwór, który od początku rósł w zastraszającym tempie. Choroba została zdiagnozowana w czerwcu 2023 roku. Od tego czasu przyjęłam kilkadziesiąt litrów chemii. Nie przyniosło to oczekiwanych rezultatów, więc została zakwalifikowana do innowacyjnej terapii CAR\-T. Przeszczepiono mi wcześniej pobrane i uzbrojone za granicą limfocyty T. Nowotwór zaczął się zmniejszać, ale wciąż nie wyzdrowiałam.


Ogromnym wsparciem są dla mnie moi najbliżsi. Zawszę mogę liczyć na swoją mamę Danutę i siostrę Martę. Chcę wyzdrowieć dla swoich dzieci – Gabrysi i Aleksandra. Chciałabym pokazać im cały świat. Obecnie nie odważę się jednak snuć rozbudowanych planów.
Pochodzę z Pleszewa. Skończyłam Politechnikę Poznańską i z wykształcenia jestem architektem. Jednak od kilku lat zajmuję się recenzowaniem wartościowych książek, gier i zabawek dla dzieci na Instagramie. Prowadzę profil [@mojedzieckosienudzi](https://www.instagram.com/mojedzieckosienudzi/), na którym w niebanalny sposób prezentuję nowości wydawnicze, edukuję, gadam różne głupotki i pokazuję codzienność.


Obecnie nie mam możliwości działania jak wcześniej, ale by zająć głowę i ręce, zmieniłam styl i staram się dalej pokazywać co ciekawsze produkty. Chcę po prostu mieć już to wszystko za sobą i cieszyć się spokojem.


Aby tak się stało potrzebuję przeszczepienia od Dawcy niespokrewnionego. Może to właśnie Ty jesteś moim bliźniakiem genetycznym i możesz uratować moje życie? Co Cię powstrzymuje przed dołączeniem do bazy potencjalnych Dawców szpiku? Twoja decyzja ma naprawdę ogromne znaczenie. W żaden sposób nie da się zastąpić Dawcy. A tylko w ten sposób można umożliwić choremu przeżycie.


Kto może zostać potencjalnym Dawcą?
**Potencjalnym Dawcą Szpiku** może zostać każdy ogólnie zdrowy człowiek pomiędzy 18\. a 55\. rokiem życia i nieposiadający znacznej nadwagi. Wystarczy się zarejestrować i być świadomym swojego zobowiązania. 


Jak pobi