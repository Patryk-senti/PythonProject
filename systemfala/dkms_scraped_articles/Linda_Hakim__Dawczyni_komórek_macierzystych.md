# Linda Hakim - Dawczyni komórek macierzystych

Niedawno otrzymałam „TEN” telefon. Koordynatorka fundacji zapytała mnie, czy podtrzymuję swoją chęć dawstwa, ponieważ mój bliźniak genetyczny potrzebuje przeszczepu. Bez wahania potwierdziłam swoją gotowość. Była to niesamowita chwila.


Zostałam przeprowadzona przez każdy krok procesu przez wspaniałe koordynatorki fundacji DKMS, które przy każdym telefonie pytały mnie, czy podtrzymuję swoją decyzję oraz zawsze służyły pomocą. \<3


Po badaniach potwierdzających zgodność z Biorcą oraz badaniach wstępnych sprawdzających mój stan zdrowia, byłam już gotowa na oddanie komórek macierzystych z krwi obwodowej.


4 dni przed pobraniem zaczęłam przyjmować zastrzyki z czynnikiem wzrostu (podczas badań wstępnych zostałam poinstruowała jak je samodzielnie wykonywać, ale oczywiście można też dostać skierowanie do przychodni i tam je przyjmować). To nic nie boli 😊


Pobranie trwało ok. 5 godzin. Cały czas towarzyszyła mi przemiła pani pielęgniarka.


Cały proces od pierwszego telefonu do pobrania trwał ok. 2,5 miesiąca.


Następnego dnia dowiedziałam się, że komórki poleciały do mojej bliźniaczki genetycznej z Hiszpanii. Było to cudowne uczucie. Teraz trzymam kciuki, aby przeszczep się udał.


Zachęcam każdego do zapisania się do bazy! Niewielki wysiłek może uratować komuś życie.”


  



Pozdrawiam serdecznie,


Linda Hakim



Link: https://www.dkms.pl/dzialaj/historie-i-aktualnosci/linda-hakim-dawczyni-komorek-macierzystych
