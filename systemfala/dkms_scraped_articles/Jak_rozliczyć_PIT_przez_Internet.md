# Jak rozliczyć PIT przez Internet?

**Rozliczenie podatku przez gov.pl – krok po kroku**


W pierwszej kolejności należy wpisać w przeglądarce [podatki.gov.pl](http://podatki.gov.pl), a następnie zalogować się do e\-Urzędu Skarbowego, gdzie na każdego obywatela czeka przygotowane zeznanie podatkowe. Sposoby logowania są 3:


1\. **Login.gov.pl** – wykorzystując tę opcję, logujesz się przy pomocy profil zaufanego, e\-dowód lub bankowościć elektronicznaej.


2\. **PESEL lub dane podatkowe** – wpisujemy PESEL lub NIP, datę urodzenia, sumę kwot przychodów rozliczenia za 2021 rok oraz jedną z kwot przychodu z jednej informacji od płatników za 2022 rok, na przykład z PIT\-11A lub PIT\-41A. Następnie w kolejnym okienku podajemy kwotę nadpłaty lub do zapłaty z PIT za 2021 rok.


3\. **Aplikacja mObywatel** – jeżeli jesteś już zalogowany, wystarczy, że włączysz aplikację i zobaczysz swój e\-PIT\-37 za 2022 rok. Pojawi się tam również kwota dochodu za 2022 rok oraz informacja, ile nadpłaty otrzymasz z powrotem (zaznaczone kolorem zielonym) lub ile podatku masz do zapłaty (oznaczone kolorem czerwonym). Jeżeli program wykazał dopłatę, w kolejnej zakładce pojawi się Twój mikro rachunek podatkowy, czyli indywidualny numer konta przypisany do danego płatnika.


Przechodząc przez proces rozliczania podatku, upewnij się, że wszystkie Twoje dane są zgodne z aktualnym stanem rzeczy. Na tym etapie możesz również samodzielnie wybrać, na jaką organizację chcesz przeznaczyć swój 1,5% podatku. Jeżeli po sprawdzeniu informacji uznasz, że wszystko się zgadza, proces rozliczenia został zakończony. Zaakceptuj, wyślij i gotowe!


**Rozliczenie podatku ze współmałżonkiem lub jako osoba samotnie wychowująca dziecko**


Jeżeli Twoje zeznanie podatkowe zostało przygotowane jako indywidualne, a chcesz się rozliczyć z małżonkiem lub jako osoba samotnie wychowująca dziecko, wystarczy, że po zalogowaniu się do systemu na stronie [podatki.gov.pl](http://podatki.gov.pl), wybierzesz właściwą opcję.


1\. Po wybraniu zakładki „wspólnie z małżonkiem” system poprosi Cię o wpisanie danych żony lub męża: PESEL lub NIP, data urodzenia, przychód za 2021 rok oraz jedną z kwot przychodu z jednej informacji od płatników za 2022 rok oraz kwotę nadpłaty lub podatku do zapłaty z rozliczenia za 2021 rok. W przypadku gdy kwota wynosi „0 zł”, podaj imię ojca małżonka.


2\. Ulga na dzieci nalicza się automatycznie, jeżeli taką deklarację składano rok wcześniej. Niemniej warto zweryfikować, czy na pewno system ją uwzględnił, klikając w „dodaj lub zmień ulgi”. A jeśli w 2022 roku urodziło Ci się dziecko i ulga dopiero zaczęła Ci przysługiwać, uzupełnij dane zgodnie z instrukcją: PESEL, imię i nazwisko dziecka, ilość miesięcy, za które obowiązuje ulga (w tym niepełnych).


**Rozliczenie PIT 2022/2023 z programem** [**PITax.pl**](https://www.dkms.pl/rozlicz-pit-2022)  **– instrukcja**


Równie skutecznym i szybkim sposobem rozliczania się z podatku, jest użycie programu [PITax.pl](https://www.dkms.pl/rozlicz-pit-2022). Zanim przystąpisz do wypełniania deklaracji PIT\-37, przygotuj swój PIT\-11 za miniony 2022 rok oraz sprawdź kwotę przychodu za 2021 rok, która znajduje się w deklaracji PIT za 2021 rok.


Program [PITax.pl](https://www.dkms.pl/rozlicz-pit-2022) możesz uruchomić online lub pobrać aplikację na komputer. Załóż konto, używając e\-maila oraz hasła, a następnie otwórz kreator rozliczeń.


Po włączeniu kreatora rozliczeń PIT za 2022 wybierz, jaki PIT chcesz rozliczyć – dla osób indywidualnych zwykle jest to PIT\-37\. Następnie system poprosi Cię o wprowadzenie danych o przychodach za zeszły rok (informacje z PIT\-11\), wybrania ulg (np. osoby samotnie wychowującej dziecko) oraz wypełnienie wszystkich wymaganych załączników. Dzięki tym informacjom program sam wyliczy należny podatek za 2022 rok i poinformuje Cię o nadpłacie lub kwocie do zapłaty. Wypełnioną deklarację prześlij online do Urzędu Skarbowego. Po zakończeniu procesu pobierz UPO – Urzędowe Poświadczenie Odbioru, będące oficjalnym potwierdzeniem złożenia deklaracji do Urzędu Skarbowego. Dokument zostanie przesłany na Twój adres e\-mailowy.


Rozlicz podatek online i zaoszczędź sobie wizyt w Urzędzie Skarbowym.



Link: https://www.dkms.pl/dawka-wiedzy/o-fundacji-dkms/jak-rozliczyc-pit-przez-internet
