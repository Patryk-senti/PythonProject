| **Title**       | **URL**           | **Part**              |
|-----------------|-------------------|-----------------------|
| Wyróżnienie światowej klasy lekarzy specjalistów i ich prac badawczych          | [https://www.dkms.pl/dawka-wiedzy/nauka-i-badania/wyroznienie-swiatowej-klasy-lekarzy-specjalistow-i-ich-prac-badawczych](https://www.dkms.pl/dawka-wiedzy/nauka-i-badania/wyroznienie-swiatowej-klasy-lekarzy-specjalistow-i-ich-prac-badawczych)    | Part 1 of 3          |

# Wyróżnienie światowej klasy lekarzy specjalistów i ich prac badawczych 

Poprzez promowanie postępu medycznego w tej dziedzinie możliwe jest odkrycie nowych i lepszych metod leczenia, a tym samym zagwarantowanie, że pacjenci otrzymają najlepszą szansę długoterminowego przeżycia. Nagroda Naukowa DKMS im. Mechtild Harf jest zwykle przyznawana podczas kongresu Europejskiego Towarzystwa Transplantacji Krwi i Szpiku (ang. European Group for Blood and Marrow Transplantation, EBMT) w obecności lekarzy specjalistów i gości z całego świata. Kongres EBMT to jedna z najważniejszych konferencji ogólnoświatowych w dziedzinie transplantacji krwiotwórczych komórek macierzystych.


  



### Zdobywcy nagrody w poprzednich latach


#### 2020


J. H. Fred Falkenburg jest profesorem hematologii i zastępcą kierownika Oddziału Hematologicznego w ośrodku medycznym Leiden University Medical Center (LUMC), a także jednym z najważniejszych badaczy naukowych w dziedzinie immunoterapii chorób układu krwiotwórczego. Wyniki programów badawczych dotyczących przeszczepiania szpiku kostnego i immunoterapii prowadzonych pod jego kierownictwem w Laboratorium Hematologii Eksperymentalnej w ośrodku LUMC przełożyły się na sukces kliniczny i korzyści dla pacjentów. Ośrodek LUMC zajmuje się leczeniem nowotworów krwi od wielu lat i uczestniczył w pierwszym, zakończonym powodzeniem przeszczepieniu szpiku kostnego przeprowadzonym w 1968 roku u chorego na białaczkę. W ciągu ostatnich 32 lat pracy w ośrodku Falkenburg w znacznej mierze przyczynił się do opracowywania lepszych metod leczenia. W 2018 roku został powołany na stanowisko kierownika Holenderskiego Towarzystwa Onkologicznego.


#### 2019


Dr. Stephen J. Forman (USA)


Dr Stephen J. Forman jest uznawany za jednego z najbardziej renomowanych onkologów w Stanach Zjednoczonych. Jest międzynarodowym ekspertem w dziedzinie białaczek, chłoniaków i transplantacji komórek macierzystych, kieruje także Instytutem Nowotworów Układu Krwiotwórczego i Transplan