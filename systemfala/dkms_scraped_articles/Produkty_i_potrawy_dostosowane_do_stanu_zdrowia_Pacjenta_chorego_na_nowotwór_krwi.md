# Produkty i potrawy dostosowane do stanu zdrowia Pacjenta chorego na nowotwór krwi

Tymczasem rolą żywienia w tym okresie nie jest wyleczenie a wspomaganie organizmu poprzez dostarczanie energii czy uzupełnianie niedoborów, powstałych w konsekwencji terapii chemioterapeutykami. Dieta powinna być przede wszystkim różnorodna oraz dostosowana do aktualnego stanu zdrowia pacjenta oraz wydolności jego przewodu pokarmowego, uwzględniając także wydolność nerek i wątroby.


#### WYKAZ PRODUKTÓW WSKAZANYCH I NIEZALECANYCH DLA CHORYCH NA NOWOTWORY UKŁADU KRWIOTWÓRCZEGO W TRAKCIE LECZENIA CHEMIOTERAPEUTYCZNEGO


![](data:image/svg+xml;charset=utf-8,%3Csvg%20height='1230'%20width='1000'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/ed1dbe57-9ce2-4116-acdc-b7922f914b43/wykaz_produktow.png?w=622&h=765&auto=format&lossless=true&fit=cover)
\* Produkty twarde są przeciwwskazane w razie mucositis; \*\* ANC – bezwzględna liczba granulocytów obojętnochłonnych (neutrofilów)


**OBJAWY NIEPOŻĄDANE**  

  

Poniżej przedstawione zostały zalecenia żywieniowe, dopasowane do wybranych objawów niepożądanych ze strony przewodu pokarmowego, które mogą pojawić się w trakcie leczenia chemioterapeutycznego lub w krótkim okresie po jego zakończeniu. Szczegółowe zalecenia żywieniowe mogą różnić się w zależności od konkretnej sytuacji klinicznej i dominujących objawów.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
**W okresie występowania objawów żołądkowo\-jelitowych należy wyeliminować następujące produkty i potrawy**


* kwaśne (np. pomidory, soki, żurek, cytrusy)
* słone (np. paluszki solone, chipsy, słone potrawy, dania typu fast\-food)
* ostre (np. dania z dużą ilością ostrych przypraw typu chili)
* surowe i twarde, szczególnie jeśli występuje mucositis (np. wafle, krakersy, pieczywo chrupkie, surowe owoce i twarde warzywa)
* o nieodpowiedniej konsystencji (np. w razie mucositis zaleca się pokarmy o konsystencji półpłynnej lub płynnej bądź też dietę papkowatą)
* bardzo gorące


**W sytuacji pojawienia się biegunek należy**


* pić dużo płynów małymi porcjami
* okresowo wyeliminować z diety mleko (nie spożywać zup mlecznych, nie pić mleka)
* można zastosować dietę opartą o dojrzałe rozdrobnione banany, biały dobrze ugotowany ryż, pieczone jabłka, pszenne tosty z oczyszczonej mąki
* spożywać takie produkty jak: kisiel z mała ilością cukru, gotowane ziemniaki, zupa marchwiowa, krupnik, kleik ryżowy


W przypadku uporczywej biegunki towarzyszącej GvHD, oprócz powyższych zaleceń zasadne może być także okresowe zastosowanie diety bezglutenowej. Wówczas nie należy spożywać produktów zbożowych z pszenicy, żyta, owsa, jęczmienia oraz produktów mogących zawierać ich dodatek. Zamiast tego wprowadza się do diety specjalne produkty bezglutenowe na bazie kukurydzy i ryżu (płatki, wafle, makaron, pieczywo).


**W okresie znacznego obniżenia odporności (np. w sytuacji bardzo niskiej liczby białych krwinek, szczególnie granulocytów; ANC\<0,5 tys.) należy czasowo wyeliminować następujące produkty i potrawy**


* niepasteryzowane produkty nabiałowe (w przypadku mleka i śmietanki konieczna obróbka UHT)
* jogurty, kefiry i inne napoje mleczne zawierające żywe kultury bakterii bądź drożdży
* niepasteryzowane soki owocowe i warzywne
* surowe, niegotowane / niepieczone produkty z ziaren zbóż
* surowe warzywa i owoce, zwłaszcza drobnopestkowe (maliny, jeżyny, truskawki, agrest, porzeczki, jagody, borówki)
* produkty garmażeryjne i produkty gotowe np. typu hot\-dog, hamburger


[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie! 


\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_


### BIBLIOGRAFIA:


* Evert S. Chapter 7\. Nutrition. Blood and Marrow Transplant Handbook. Maziarz RT, Slater S (eds.). Springer Science LLC 2011, p: 63\-70\.
* Muscaritoli M, Grieco G, Capria S, Iori AP, Rossi FF. Nutritional and metabolic support in patients undergoing bone marrow transplantation. Am J Clin Nutr 2002 Feb;75(2\):183\-90\.


Link: https://www.dkms.pl/dawka-wiedzy/o-programie-wsparcia-pacjentow/produkty-potrawy-dostosowane-do-stanu-zdrowia-pacjenta-chorego-na-nowotwor-krwi
