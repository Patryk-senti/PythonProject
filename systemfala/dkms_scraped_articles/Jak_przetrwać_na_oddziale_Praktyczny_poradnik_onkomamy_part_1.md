| **Title**       | **URL**           | **Part**              |
|-----------------|-------------------|-----------------------|
| Jak przetrwać na oddziale? Praktyczny poradnik onkomamy         | [https://www.dkms.pl/dawka-wiedzy/o-programie-wsparcia-pacjentow/jak-przetrwac-na-oddziale-praktyczny-poradnik-onkomamy](https://www.dkms.pl/dawka-wiedzy/o-programie-wsparcia-pacjentow/jak-przetrwac-na-oddziale-praktyczny-poradnik-onkomamy)    | Part 1 of 2          |

# Jak przetrwać na oddziale? Praktyczny poradnik onkomamy

**Zdecydowana większość chorych trafia na oddział onkologiczny z marszu. Są nieprzygotowani na dłuższy pobyt. Bo jak masz się przygotować, kiedy podstępny nowotwór atakuje znienacka?** 


**Odpowiedzi na to i wiele innych pytań, jakie stają przed onkorodzicami znajdują się w poradniku napisanym przez Dorotę Kieszek, mamę 5\-letniego Jasia, który przeszedł ciężką walkę z ostrą białaczką limfoblastyczną, przeszczepienie szpiku kostnego od Dawcy niespokrewnionego i już u siebie w domu dzielnie wraca do formy.**


Dorota również nie była gotowa na to co usłyszała na początku września 2020 roku w Dziecięcym Szpitalu Klinicznym im. Polikarpa Brudzińskiego w Warszawie i nie spodziewała się, że ich pierwszy pobyt na oddziale potrwa nieprzerwanie cztery długie miesiące.



Z ogromu zebranych doświadczeń, wiedzy i wsparcia, jakie otrzymała od ludzi spotkanych na drodze leczenia powstał poradnik „Jak przetrwać na oddziale?”. Jest to zbiór praktycznych porad, wskazówek i osobistych refleksji Doroty. Razem ze swoim synem Jasiem spędziła na oddziale warszawskiego szpitala długie miesiące leczenia, którego kolejnym etapem było przeszczepieniem szpiku kostnego od Dawcy niespokrewnionego w Uniwersyteckim Szpitalu Dziecięcym w Lublinie. Jaś wygrał z ostrą białaczką limfoblastyczną i wraz ze swoją rodziną stawia w domu kolejne kroki przybliżające go do powrotu do pełni sił i zdrowia.



W poradniku znajdują się gotowe listy rzeczy, jakie warto zabrać na oddział dla dziecka i rodzica. Opisy szpitalnego oddziału hematoonkologicznego i zasad funkcjonowania jakie tam panują pozwoli przygotować się i szybciej odnaleźć w zupełnie nowej, szpitalnej rzeczywistości, zwłaszcza w sytuacji panującej pandemii. W książce znajduje się również spis i wyjaśnienie najczęściej słyszanych na oddziale trudnych, medycznych terminów oraz podstawowa wiedza, jak czytać dokumenty medyczne i wyniki badań.


#### Pobierz bezpłatnie poradnik "Jak przetrwa