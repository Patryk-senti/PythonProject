| **Title**       | **URL**           | **Part**              |
|-----------------|-------------------|-----------------------|
| O Fundacji DKMS         | [https://www.dkms.pl/dawka-wiedzy/o-fundacji-dkms](https://www.dkms.pl/dawka-wiedzy/o-fundacji-dkms)    | Part 1 of 2          |

# O Fundacji DKMS

**Naszą misją jest znalezienie Dawcy dla każdego Pacjenta na świecie potrzebującego przeszczepienia komórek macierzystych szpiku.**


Fundacja DKMS działa w Polsce od 2008 roku jako niezależna organizacja non\-profit. Posiada status Organizacji Pożytku Publicznego oraz Ośrodka Dawców Szpiku w oparciu o decyzję Ministra Zdrowia. W ciągu ponad 15 lat Fundacja zarejestrowała w Polsce ponad **2 000 000 potencjalnych Dawców.**


Nasza historia rozpoczęła się od jednej rodziny walczącej o uratowanie życia ukochanej osoby. Kiedy Mechtild Harf dowiedziała się, że jedynym możliwym leczeniem w przypadku białaczki, na którą cierpiała, jest przeszczepienie szpiku kostnego, okazało się też, że nikt z jej rodziny nie kwalifikuje się jako zgodny Dawca. 



W tym czasie w Niemczech było zarejestrowanych zaledwie 3000 potencjalnych Dawców krwiotwórczych komórek macierzystych. W obliczu trudności ze znalezieniem dawcy dla żony Peter Harf zaczął się zastanawiać nad tym, jak mógłby zwiększyć szanse przeżycia Mechtild oraz innych pacjentów znajdujących się w podobnej sytuacji. Odpowiedź wydawała się oczywista: im więcej niespokrewnionych Dawców, tym większe szanse dla wszystkich pacjentów w potrzebie.


28 maja 1991 roku Peter wspólnie z opiekującym się jego żoną lekarzem transplantologiem \- Gerhardem Ehningerem założyli DKMS. W pierwszym roku naszej działalności liczba Dawców w rejestrze wzrosła z 3000 do 68 000\. Niestety pomimo wysiłków rodziny Mechtild przegrała walkę z chorobą. Jednak zanim odeszła, poprosiła Petera aby przyrzekł jej, że nie przestanie walczyć dopóki każdy pacjent nie będzie miał zgodnego Dawcy i tym samym drugiej szansy na życie.


Od tego czasu Peter i jego córka **Katharina Harf** – obecnie Przewodnicząca Rady Fundacji DKMS, dotrzymują złożonej obietnicy. Do 1995 roku DKMS stał się największym na świecie rejestrem Dawców krwiotwórczych komórek macierzystych i nieprzerwanie realizujemy naszą misję poprzez podarowanie drugiej szansy na życie ja