| **Title**       | **URL**           | **Part**              |
|-----------------|-------------------|-----------------------|
| Czy oddawanie szpiku boli?         | [https://www.dkms.pl/o-pobraniu/pobranie-komorek-macierzystych/czy-oddawanie-szpiku-boli](https://www.dkms.pl/o-pobraniu/pobranie-komorek-macierzystych/czy-oddawanie-szpiku-boli)    | Part 1 of 2          |

# Czy oddawanie szpiku boli?

Istnieją dwie metody pobrania szpiku i komórek macierzystych do transplantacji. W 90 procentach przypadków stosuje się pobranie z krwi obwodowej (procedura przypomina oddawanie krwi). W pozostałych 10 procentach dokonuje się pobrania z talerza kości biodrowej w znieczuleniu ogólnym. Na każdym etapie procedury zadbano o to, aby ból był jak najbardziej zminimalizowany. Każde pobranie szpiku lub komórek macierzystych poprzedza kompleksowe przebadanie Dawcy. Jeśli ktoś bardzo boi się igieł – powinien rozważyć rejestrację w bazie i to czy uda mu się przezwyciężyć strach, jeśli okaże się, że ktoś go potrzebuje. 


#### POBRANIE Z KRWI OBWODOWEJ


Po zakwalifikowaniu się jako Dawca, przed samą procedurą pobrania, niezbędne jest odpowiednie przygotowanie. Na cztery dni przed pobraniem oraz w dniu pobrania wykonuje się zastrzyki podskórne z [czynnikiem wzrostu](/o-pobraniu/pobranie-komorek-macierzystych/czynnik-wzrostu-czym-jest-jak-go-podawac "Czynnik wzrostu – czym jest? Jak go podawać?"), których zadaniem jest zwiększenie liczby krwiotwórczych komórek macierzystych w krwioobiegu. Ze względu na bardzo małe igły, większość Dawców samodzielnie je sobie aplikuje. W czasie ich przyjmowania mogą pojawić objawy grypopodobne, np. bóle głowy czy mięśniowo\-stawowe, których można pozbyć się z pomocą ogólnodostępnego środka przeciwbólowego. Pewien dyskomfort może spowodować także założenie dwóch dożylnych dojść w obydwa przedramiona.


„Na kilka dni przed oddaniem komórek musiałem przyjmować czynnik wzrostu w formie zastrzyków. Z początku się ich obawiałem, jednakże okazało się to bardzo proste i bezbolesne. W trakcie przyjmowania czynnika miałem objawy jakby grypowe. Nie przeszkadzało mi to w codziennej pracy." \- Krzysztof Suchart, Dawca faktyczny
Moja procedura pobrania trwała około 3 godzin. Nie czułem żadnych niepokojących objawów, najgorszym momentem było wbicie dość grubych wenflonów w obie ręce, ale po chwili już nie czułem bólu z tym związanego