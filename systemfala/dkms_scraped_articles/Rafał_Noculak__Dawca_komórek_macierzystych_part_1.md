| **Title**       | **URL**           | **Part**              |
|-----------------|-------------------|-----------------------|
| Rafał Noculak - Dawca komórek macierzystych         | [https://www.dkms.pl/dzialaj/historie-i-aktualnosci/rafal-noculak-dawca-komorek-macierzystych](https://www.dkms.pl/dzialaj/historie-i-aktualnosci/rafal-noculak-dawca-komorek-macierzystych)    | Single Part          |

# Rafał Noculak - Dawca komórek macierzystych

Rafał i ja jesteśmy zarejestrowani w bazie DKMS od kilku lat.   

Telefon z fundacji, z informacją że to ja mogę uratować komuś życie, zadzwonił do mnie dwa lata temu. Wyraziłam pełną gotowość do bycia dawcą szpiku, jednak ostatecznie zdyskwalifikowano mnie na dalszych etapach badań. 


  

W kwietniu tego roku, to Rafał odebrał ten sam telefon. Poinformowano go, że gdzieś w świecie jest jego bliźniak genetyczny, który potrzebuje jego szpiku żeby pokonać białaczkę i dalej żyć ! Po całej serii badań, Rafał zakwalifikował się i tak właśnie dzisiaj został realnym dawcą szpiku. Jego komórki macierzyste trafiły do kobiety z Polski :) 


  

W marcu 2018 roku, przekroczyłam bramy onkologicznego piekła. Wtedy to właśnie postawiono diagnozę „ostra białaczka szpikowa” u mojej Mamy, i to dla niej szukano dawcy szpiku. I choć ostatecznie przegrała walkę z chorobą, to właśnie dzięki niemu i jego chęci pomocy udało się przedłużyć jej życie o kilka lat. Fundacja zadzwoniła do Rafała niecałe 2 tygodnie przed jej pierwszą rocznicą śmierci. Przypadek ?   

  

Może teraz ominiesz ten post, w końcu Cię nie dotyczy bo Ty i twoi bliscy jesteście zdrowi. Ale pamiętaj! Choroba nie wybiera, wkracza w życie w najmniej oczekiwanym momencie. Na nowotwory krwi może zachorować każdy, i tak samo prawie każdy może pomóc.   

  

Wystarczy zarejestrować się w bazie Fundacji DKMS, a może okazać się, że teraz to właśnie ciebie ktoś na świecie tak bardzo potrzebuje! Świadomość że uratowałeś ludzkie życie, jest bezcenna!   

  

Bliźniaczko, mamy nadzieję, że będziesz żyła długo i szczęśliwie! I za dwa lata się poznamy!   

  

A ty? Pomożesz? Bo możesz. Masz to w genach!



Link: https://www.dkms.pl/dzialaj/historie-i-aktualnosci/rafal-noculak-dawca-komorek-macierzystych
