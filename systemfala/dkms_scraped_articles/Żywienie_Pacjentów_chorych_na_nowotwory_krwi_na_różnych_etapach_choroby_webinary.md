# Żywienie Pacjentów chorych na nowotwory krwi na różnych etapach choroby- webinary

#### Wpływ diety na odporność organizmu u Pacjentów z nowotworami krwi


Jednym z ważnych elementów kształtujących odporność organizmu jest dieta. Wiele czynników żywieniowych może wspomagać prawidłowe działanie układu immunologicznego, podczas gdy inne mogą go osłabiać. Pacjenci zmagający się z nowotworami krwi są szczególnie narażeni na upośledzenie funkcji układu odpornościowego, dlatego warto aby wiedzieli w jaki sposób mogą temu zapobiegać. Webinar prowadzi Iwona Sajór, dietetyk kliniczny, ekspert fundacji DKMS, doktorantka na Wydziale Nauki o Zdrowiu Warszawskiego Uniwersytetu Medycznego, członek Polskiego Towarzystwa Dietetyki i Polskiego Towarzystwa Medycyny Stylu Życia.


Wpływ diety na odporność organizmu u Pacjentów z nowotworami krwi99:40
#### Dieta po rozpoznaniu choroby hematoonkologicznej i po zakończeniu leczenia


Drugi z cyklu webinar porusza wiele zagadnień dotyczących m.in.:  

• doboru najbardziej wartościowych produktów w diecie,  

• sposobów przygotowania zbilansowanych posiłków,  

• unikania karcinogenów pochodzących z żywności,  

• sposobów zapobiegania niedożywieniu i osłabieniu odporności,  

• składników wspomagających regenerację organizmu po zakończonym leczeniu.  




Dieta po rozpoznaniu choroby hematoonkologicznej i po zakończeniu leczenia2:12
Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
#### Dieta w trakcie leczenia choroby hematoonkologicznej


W czasie intensywnego leczenia choroby hematoonkologicznej za pomocą chemioterapii lub chemioradioterapii zwiększa się zapotrzebowanie organizmu na składniki odżywcze. Dodatkowo mogą występować różne działania niepożądane i skutki uboczne terapii, które powodują problemy z jedzeniem, pogarszają stan odżywienia i opóźniają powrót do zdrowia.   

W czasie webinaru zostały przedstawione sposoby modyfikacji diety mające na celu zmniejszenie nasilenia dolegliwości towarzyszących terapii nowotworów krwi oraz utrzymanie prawidłowego stanu odżywienia organizmu. Poruszone zostały zagadnienia dotyczące m.in.:  

• na które składniki odżywcze zwrócić uwagę w czasie leczenia,  

• jak zmniejszyć nasilenie nudności, wymiotów i dolegliwości żołądkowo\-jelitowych  

• jak radzić sobie z brakiem apetytu, zaburzonym odczuwaniem smaku, suchością w jamie ustnej,  

• jak wspomagać pracę wątroby w czasie leczenia,  

• co robić, gdy zwykła dieta nie wystarcza.


  



Dieta w trakcie leczenia choroby hematoonkologicznej01:58
#### Dieta w okresie okołoprzeszczepowym w przebiegu leczenia nowotworu krwi


Proces przeszczepienia macierzystych komórek krwiotwórczych wiąże się z występującym przejściowo znacznym obniżeniem odporności i wysokim ryzykiem zakażeń patogenami. Odpowiednia podaż składników odżywczych z dietą oraz minimalizacja narażenia na zakażenia pokarmowe w okresie okołoprzeszczepowym chroni organizm przed potencjalnymi powikłaniami i przyspiesza regenerację układu krwiotwórczego.  

W czasie webinaru omówione zostaną zasady prawidłowego żywienia w okresie kondycjonowania oraz w okresie po przeszczepieniu macierzystych komórek krwiotwórczych. Poruszymy wiele zagadnień, w tym m.in.:  

• właściwy dobór produktów i sposobów przyrządzania potraw w okresie neutropenii,  

• zmniejszenie ryzyka zakażeń drogą przewodu pokarmowego,  

• zasady higieny żywności i żywienia,  

• modyfikacje diety zmniejszające nasilenie efektów ubocznych terapii,  

• monitorowanie stanu odżywienia i wsparcie żywieniowe.


  



Dieta w okresie okołoprzeszczepowym w przebiegu leczenia nowotworu krwi01:41
#### Fakty i mity dotyczące żywienia w czasie choroby hematoonkologicznej


Na przestrzeni ostatnich lat narosło wiele mitów wokół żywienia osób chorych na nowotwory krwi. Przeglądając źródła popularnonaukowe i strony internetowe czasem rzeczywiście nie sposób odróżnić co jest prawdą a co fałszem. Często zdarza się, że pacjenci stosując niepotrzebne restrykcje żywieniowe lub „diety alternatywne” niepoparte żadnymi dowodami naukowymi, pogarszają swój stan odżywienia oraz przebieg leczenia.   

W czasie webinaru rozprawimy się z najczęstszymi mitami dotyczącymi żywienia z czasie choroby hematoonkologicznej. Poruszymy wiele kwestii, w tym m.in.:


  

• czy składniki diety odżywiają raka,  

• czy trzeba wykluczyć z diety produkty pochodzenia zwierzęcego,  

• jaka jest skuteczność superfoods i antyoksydantów w walce z komórkami nowotworowymi,  

• dla kogo dieta bez laktozy a dla kogo bez glutenu,  

• czy można pić alkohol mając nowotwór krwi.


Fakty i mity dotyczące żywienia w czasie choroby hematoonkologicznej01:58
[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!



Link: https://www.dkms.pl/dawka-wiedzy/o-programie-wsparcia-pacjentow/webinary-zywienie
