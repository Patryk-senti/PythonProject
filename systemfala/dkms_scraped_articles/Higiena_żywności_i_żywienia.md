# Higiena żywności i żywienia

**Do działań, które warto podejmować w tym celu jest np. unikanie kontaktu z osobami chorującymi na choroby zakaźne oraz dbanie o higienę związaną zarówno z higieną osobistą, czyli np. częstym myciem rąk, jak i higieną przygotowywania posiłków.**


Zasady te dotyczą szczególnie osób z neutropenią, czyli z obniżoną liczbą granulocytów obojętnochłonnych – neutrofilów, oraz otrzymujących leczenie immunosupresyjne, w tym wysokie dawki sterydów.


Dbanie o higienę żywienia dotyczy wielu aspektów, nie tylko związanych z samym wyborem produktów spożywczych, które nie będą zawierać potencjalnie chorobotwórczych mikroorganizmów. Należy zachowywać także rygorystyczne zasady higieny podczas przygotowywania i wydawania żywności, co dotyczy wszystkich osób, które mają kontakt z żywnością – pacjenta, najbliższych mu osób czy pracowników gastronomii i sklepów spożywczych. Z tego powodu ważne jest aby w okresie obniżonej odporności unikać jedzenia na mieście oraz kupowania produktów garmażeryjnych w sklepach niesprawdzonych, gdzie higiena pracy nie jest zachowana. Do zasad, które sklep spożywczy sprzedający produkty spożywczy powinien spełniać jest m.in. zachowanie czystości pomieszczeń, półek i blatów kuchennych, jak również wszelkich przedmiotów przeznaczonych do kontaktu z żywnością. Ważna jest również kontrola pracowników – czy korzystają z jednorazowych rękawiczek, zmieniają strój i obuwie po przyjściu do pracy lub posiadają ważne badania z sanepidu.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
### ZASADY HIGIENY ŻYWNOŚCI I ŻYWIENIA


* Potrawy dla chorych we wczesnym okresie po przeszczepieniu macierzystych komórek krwiotwórczych (HSCT) oraz ze znacznymi niedoborami odporności powinny zostać przygotowane bezpośrednio przed podaniem.
* Niedopuszczalne jest przechowywanie gotowych potraw, nawet w lodówce.
* Należy unikać bądź znacznie ograniczyć bezpośrednie dotykanie żywności.
* Wszelkie talerze, szklanki, kubki i sztućce przeznaczone do spożywania posiłków powinny zostać dobrze umyte z użyciem odpowiednich płynów do naczyń oraz wyparzone wrzącą wodą.
* Wszystkie produkty i półprodukty spożywcze muszą być także przechowywane w warunkach, jakie określa etykieta lub specyfika produktu (np. mięso, wędliny, sery, masło w lodówce – najlepiej na odrębnych półkach, w nienaruszonych opakowaniach, a produkty zbożowe w suchych i przewiewnych pomieszczeniach).
* Dokonując zakupu produktów spożywczych powinno się zwracać uwagę na skład i oznakowanie, warunki ich przechowywania w punkcie sprzedaży, datę przydatności do spożycia oraz ogólny wygląd.


[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_\_


### BIBLIOGRAFIA:


* Evert S. Chapter 7\. Nutrition. Blood and Marrow Transplant Handbook. Maziarz RT, Slater S (eds.). Springer Science LLC 2011, p: 63\-70\.


Link: https://www.dkms.pl/dawka-wiedzy/o-programie-wsparcia-pacjentow/higiena-zywnosci-i-zywienia
