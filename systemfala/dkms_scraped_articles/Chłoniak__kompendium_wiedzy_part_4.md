| **Title**       | **URL**           | **Part**              |
|-----------------|-------------------|-----------------------|
| Chłoniak – kompendium wiedzy         | [https://www.dkms.pl/dawka-wiedzy/o-nowotworach-krwi/chloniak-kompendium-wiedzy](https://www.dkms.pl/dawka-wiedzy/o-nowotworach-krwi/chloniak-kompendium-wiedzy)    | Part 4 of 6          |

yny](https://www.dkms.pl/dawka-wiedzy/o-nowotworach-krwi/jakie-sa-przyczyny-chloniaka-czyli-mutacji-komorek-obrebie-ukladu-limfatycznego)


### Objawy chłoniaka



Chłoniak we wczesnym stadium może nie dawać jednoznacznych i widocznych objawów, a w wielu przypadkach morfologia krwi może być prawidłowa, dlatego łatwo przeoczyć początek rozwoju choroby. Wczesne symptomy mogą przypominać zwykłe przeziębienie, jednak tym, co powinno nas zaniepokoić jest utrzymujące się powiększenie węzłów chłonnych w obrębie całego ciała. Jakie sygnały ze strony organizmu i objawy ogólne powinny nas zaniepokoić?


### Pierwsze objawy chłoniaka


**Do wczesnych objawów chłoniaka należą:**


* Powiększone, niebolesne węzły chłonne regionalnie lub bardziej rozsiane
* Utrzymująca się gorączka lub stan podgorączkowy, czasami nawracające
* Nocne poty,
* Nieuzasadniona i szybka utrata masy ciała,
* Osłabienie i poczucie ogólnego rozbicia,
* Powiększona wątroba i śledziona,
* Infekcje górnych dróg oddechowych i płuc objawiające się kaszlem,
* Duszności i problemy z oddychaniem,
* Bóle kości,
* Żółtaczka (w przypadku zajęcia wątroby),
* Swędzące wysypki zlokalizowane zwłaszcza w fałdach skórnych,
* Bóle okolic brzucha i dolegliwości ze strony układu pokarmowego,


Jeśli powiększone węzły chłonne lub inne powyższe objawy lub ich część utrzymuje się powyżej 14 dni, warto udać się do lekarza specjalisty, który zleci szczegółowe badania w kierunku diagnostyki. Objawem, który przede wszystkim powinien nas zaniepokoić jest utrzymujące się powyżej kilkunastu dni niebolesne powiększenie węzłów chłonnych.


### Leczenie chłoniaka



Leczenie chłoniaka i rokowania w przypadku chłoniaków zależy przede wszystkim od jego rodzaju, stopnia zaawansowania chłoniaka oraz czynników ryzyka. Ten rodzaj nowotworów krwi często można jednak skutecznie leczyć nawet w przypadku bardzo zaawansowanego rozwoju choroby. W przypadku podejrzenia chłoniaka, pobierany jest węzeł chłonny lub wycinek tkanki do badania histopatolog