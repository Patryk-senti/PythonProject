| **Title**       | **URL**           | **Part**              |
|-----------------|-------------------|-----------------------|
| „Dietę powinniśmy dostosować zawsze odpowiednio pod nasze preferencje i możliwości” - wywiad z dietetykiem         | [https://www.dkms.pl/dawka-wiedzy/zdrowy-dawca/diete-powinnismy-dostosowac-zawsze-odpowiednio-pod-nasze-preferencje-mozliwosci-wywiad-dietetykiem](https://www.dkms.pl/dawka-wiedzy/zdrowy-dawca/diete-powinnismy-dostosowac-zawsze-odpowiednio-pod-nasze-preferencje-mozliwosci-wywiad-dietetykiem)    | Part 1 of 5          |

# „Dietę powinniśmy dostosować zawsze odpowiednio pod nasze preferencje i możliwości” - wywiad z dietetykiem

**Piotr Kielak (Fundacja DKMS): Jak często słyszysz pytanie o uniwersalne tipy dietetyczne?**


**Maciej Pokarowski (dietetyk Centrum Respo oraz Centrum Medycznego Luxmed,** [**dietetykprzykawie**](https://www.instagram.com/dietetykprzykawie/)**):** Dosyć często. Co prawda świadomość na temat odżywiania i prowadzonego trybu życia jest coraz większa i to bardzo cieszy, to ludzie wciąż oczekują szybkich rezultatów i szybkiego spadku „wagi”. Niestety to często przekłada się na kreowanie nieodpowiednich „relacji” z jedzeniem i traktowanie diety jako środka do realizacji celu „wagowego”. To niestety droga donikąd. Zdecydowanie lepszą opcją jest wypracowanie za pomocą diety odpowiednich nawyków żywieniowych na lata, a nie jedynie celem osiągnięcia wymarzonej sylwetki na lato. I co ważne \- powinniśmy bazować na diecie bez niepotrzebnych eliminacji czy demonizowania jakiegoś składnika pokarmowego, jak to często bywa w odniesieniu do laktozy czy glutenu. Dietę powinniśmy dostosować zawsze odpowiednio pod nasze preferencje i możliwości. Tylko to gwarantuje sukces w dłuższej perspektywie. Nie ma dróg na skróty, liczy się konsekwentna i systematyczna praca :)


**Czy uważasz, że nadwaga jest dużym problemem w Polsce? Jeśli tak, jaka jest tego Twoim zdaniem przyczyna?**


Nadmierna masa ciała to plaga w Polsce. Pamiętajmy, że jeśli zaś mówimy o otyłości to jest to choroba, a nie defekt kosmetyczny i jeśli nic z tym nie zrobimy pojawią się dalsze konsekwencje zdrowotne. Niestety wciąż jest to bardzo bagatelizowane. Najbardziej powszechne powikłania nadmiernej masy ciała to insulinooporność, nadciśnienie tętnicze czy choroby stawów. Co ważne \- nie należy masy ciała redukować zbyt szybko, bo to zwiększa ryzyko efektu jojo i powrotu zrzuconych kilogramów z nawiązką. Najczęściej optymalnym tempem spadku masy ciała będzie 0,5\-1 kg tygodniowo, czyli przedział od 2 do 4 kg w 