| **Title**       | **URL**           | **Part**              |
|-----------------|-------------------|-----------------------|
| Zdrowy Dawca         | [https://www.dkms.pl/dawka-wiedzy/zdrowy-dawca](https://www.dkms.pl/dawka-wiedzy/zdrowy-dawca)    | Single Part          |

# Zdrowy Dawca

**Dbając o swoje zdrowie, dbasz nie tylko o siebie samego**. Każdego dnia może okazać się, że ktoś, nawet na drugim końcu świata, może potrzebować Twojej pomocy, by przeżyć. To od Ciebie w dużej mierze zależy, czy będzie to możliwe.


Od momentu rejestracji w bazie Dawców szpiku do faktycznej donacji może minąć wiele lat. W tym czasie często zmieniamy adres zamieszkania, numer telefonu, adres e\-mail. Bardzo ważnym jest, byśmy mogli do Ciebie dotrzeć, gdy potrzebuje Cię Twój „bliźniak genetyczny”.


W 2021 roku na pierwszym etapie procedury dawstwa \- typizacji potwierdzającej – aż 32% Dawców z różnych przyczyn nie mogło przystąpić do procedury.


Po rejestracji zmienić się może również nasz stan zdrowia. Nasze codziennie przyzwyczajenia, styl życia i wybory mają olbrzymi wpływ na zdrowie. Nie pozwól, by w chwili, gdy jako potencjalny Dawca możesz dać komuś szansę na życie, okazało się, że na drodze do oddania komórek macierzystych stoją problemy zdrowotne, którym mogłeś zapobiec!


W 2021 roku na etapie typizacji potwierdzającej aż **40% przyczyn niedostępności to problemy medyczne Dawcy**. Na badaniach kwalifikujących do donacji u ok. 10% Dawców wykrywane są schorzenia, które czasowo lub trwale uniemożliwiają oddanie komórek macierzystych.


W poniższych artykułach przedstawimy Ci najczęstsze problemy medyczne, z którymi spotykamy się u potencjalnych Dawców szpiku. Omówimy ich wpływ na Twoje zdrowie i wyjaśnimy w jaki sposób wpływają na kwalifikację Dawców. Podpowiemy co robić, by Twoje zdrowe ciało było domem dla zdrowego szpiku – lekarstwa, które ratuje życie i zdrowie tysiącom osób na świecie.


W zdrowym ciele zdrowy szpik!



Link: https://www.dkms.pl/dawka-wiedzy/zdrowy-dawca
