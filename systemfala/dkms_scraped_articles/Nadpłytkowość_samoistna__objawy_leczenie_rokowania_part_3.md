| **Title**       | **URL**           | **Part**              |
|-----------------|-------------------|-----------------------|
| Nadpłytkowość samoistna – objawy, leczenie, rokowania         | [https://www.dkms.pl/dawka-wiedzy/o-nowotworach-krwi/nadplytkowosc-samoistna-objawy-leczenie-rokowania](https://www.dkms.pl/dawka-wiedzy/o-nowotworach-krwi/nadplytkowosc-samoistna-objawy-leczenie-rokowania)    | Part 3 of 4          |

może również zlecić wykonanie innych badań, m.in. stężenia kwasu moczowego, LDH czy stężenia trombopoetyny (TPO) w surowicy – u około 25% chorych występuje hiperurykemia oraz podwyższony poziom TPO.


### Kryteria diagnostyczne


Największe trudności w diagnostyce małopłytkowości samoistnej sprawia różnicowanie schorzenia z innymi chorobami, takimi jak: **wczesna faza czerwienicy prawdziwej, przewlekła białaczka szpikowa (CML), samoistne włóknienie szpiku, zespół mielodysplastyczny z izolowaną delecją chromosomu 5q\-**. Główną przyczyną tych trudności są podobne wyniki badań laboratoryjnych oraz zbliżony obraz cytomorfologiczny i histopatologiczny szpiku. Postawienie właściwego rozpoznania jest istotne ze względu na odmienny przebieg schorzeń i sposób leczenia.


Jak już wspomniano, trzeba także różnicować **nadpłytkowość samoistną z nadpłykowością o charakterze odczynowym (reaktywnym)**, występującą np. w: przebiegu niedokrwistości z niedoboru żelaza, nowotworów (głównie trzustki i płuc), chorób zapalnych i infekcyjnych, a także po utracie dużej ilości krwi, usunięciu śledziony, u dawców krwi oraz w niedokrwistości hemolitycznej.


### Leczenie nadpłytkowości samoistnej i rokowania


Sposób leczenia nadpłytkowości samoistnej jest **uzależniony od występowania czynników ryzyka powikłań zakrzepowo\-zatorowych**. W grupie małego ryzyka (czyli u Pacjentów w wieku poniżej 40 lat, bez objawów klinicznych), stosuje się **kwas acetylosalicylowy w niewielkich dawkach** – 50\-100 mg/d. W grupie tzw. pośredniego ryzyka (czyli u chorych w wieku powyżej 60 lat, którzy nie mają obciążającego wywiadu, ale liczba płytek krwi wynosi u nich 1 500 000/μl lub zmagają się oni z cukrzycą, nadciśnieniem, otyłością, hipercholesterolemią), lekarz indywidulanie dostosowuje terapię do stanu Pacjenta.


W grupie dużego ryzyka (wiek powyżej 60 lat lub incydenty zakrzepowo\-zatorowe w wywiadzie), a także przy wysokich wartościach liczby płytek krwi **stosuje się leki cytoredukcyjne**. Preparate