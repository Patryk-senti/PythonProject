# Pobranie komórek macierzystych z krwi obwodowej

Decyzja o wyborze jednej z dwóch metod pobrania komórek macierzystych uzależniona jest od stanu zdrowia Pacjenta oraz od decyzji jego lekarza prowadzącego. W miarę możliwości uwzględniane są indywidualne preferencje Dawcy, jednak powinien być on przygotowany na obie metody.


**Liczba krwiotwórczych komórek macierzystych we krwi jest w normalnej sytuacji bardzo niska. W celu przeprowadzenia pobrania konieczne jest zwiększenie ich liczby poprzez podanie wcześniej tzw. czynnika wzrostu. Dawca przyjmuje go na 4 dni przed pobraniem oraz w dniu pobrania. Czynnik wzrostu podawany jest poprzez zastrzyki podskórne. To bardzo proste i praktycznie bezbolesne – większość Dawców aplikuje je sobie samodzielnie. W okresie przygotowania się do oddawania komórek macierzystych należy wyjątkowo dbać o siebie, aby nie nabawić się przeziębienia lub innej choroby – może to opóźnić pobranie.**


#### JAK DZIAŁA CZYNNIK WZROSTU?


Substancja ta występuje również naturalnie w organizmie człowieka w takich sytuacjach jak, np. w trakcie przechodzenia infekcji. W związku z tym, podczas przyjmowania [czynnika wzrostu](/o-pobraniu/pobranie-komorek-macierzystych/czynnik-wzrostu-czym-jest-jak-go-podawac "Czynnik wzrostu – czym jest? Jak go podawać?") mogą pojawić objawy grypopodobne, np. bóle głowy czy mięśniowo\-stawowe, pomimo, że jesteśmy zdrowi. Objawów tych można się pozbyć lub je ograniczyć za pomocą ogólnodostępnych środków przeciwbólowych.


#### DZIEŃ POBRANIA


Metoda pobrania krwiotwórczych komórek macierzystych z krwi obwodowej przypomina procedurę oddawania płytek krwi w stacjach krwiodawstwa. Dawcy zakłada się dwa dożylne dojścia w obydwa przedramiona. Z jednego krew wypływa, trafia do specjalnej maszyny, która odseparowuje krwiotwórcze komórki macierzyste, a następnie krew wraca do organizmu drugim dojściem. Taki zabieg trwa ok. 4\-5 godzin, po których Dawca od razu może wrócić do domu. Czasami zdarza się, że organizm Dawcy nie wyprodukował wystarczającej ilości komórek macierzystych i konieczne jest powtórzenie pobrania. Dawca nie musi przebywać stacjonarnie w szpitalu i może przenocować w hotelu. Po zebraniu wystarczającej liczby komórek materiał transportowany jest do kliniki, w której leczony jest Biorca. Tam ma miejsce przeszczepienie.


[![](data:image/svg+xml;charset=utf-8,%3Csvg%20height='120'%20width='120'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/4c88e15b-dd50-4d99-ae80-d8843f6d301f/20160726_Adam_Rogowiec_MG_4070_L.jpg?w=120&h=120&auto=format&lossless=true&fit=cover)ArtykułCzy Dawcą szpiku można być tylko raz?Czytaj więcej](/o-pobraniu/pobranie-komorek-macierzystych/czy-dawca-szpiku-mozna-byc-tylko-raz "Czy Dawcą szpiku można być tylko raz?")
Sierpień 2015 roku … pięć godzin pobierania komórek macierzystych z krwi obwodowej, nie jest to zabieg bolesny. Podczas całego okresu przygotowań do oddania krwiotwórczych komórek macierzystych oraz samego ich oddawania w głowie przyświecał mi jeden cel – ratunek czyjegoś życia. Co jest w tym wszystkim najpiękniejsze? Myślę, że szczęście jakie człowiek czuje, gdy dowiaduje się, że jego starania nie poszły na marne. Kiedy dowiedziałem się, że osoba której oddałem komórki – młoda mieszkanka Turcji \- przeżyła i może teraz prowadzić normalne życie, popłakałem się ze szczęścia. Radość tą można porównać do narodzin swojego długo wyczekiwanego dziecka. \- Jan Nadolny, Dawca
#### CO SIĘ DZIEJE PO POBRANIU?


Organizm odbudowuje komórki macierzyste w ciągu dwóch tygodni, Dawca w żaden sposób nie odczuwa tego procesu. Dzień po pobraniu lub nawet tego samego dnia, Dawca (jeśli chce) może otrzymać informacje o Biorcy – jego płeć, grupę wiekową i kraj pochodzenia.  

  

Obejrzyjcie równiez nasz film i dowiedzcie się więcej o tym, jak przebiega cały proces:  




Pobranie komórek macierzystych oczami Dawców szpiku.

Link: https://www.dkms.pl/o-pobraniu/pobranie-komorek-macierzystych/pobranie-komorek-macierzystych-z-krwi-obwodowej
