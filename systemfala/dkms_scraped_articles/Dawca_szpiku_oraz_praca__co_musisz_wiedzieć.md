# Dawca szpiku oraz praca - co musisz wiedzieć?

**W dziale III Kodeksu Pracy, poświęconym wynagrodzeniu za pracę i inne świadczenia znajdziecie rozdział III – „Świadczenia przysługujące w okresie czasowej niezdolności do pracy”** – z zawartym w nim przepisie, który jest istotny dla każdego Dawcy przeszczepu. To właśnie on reguluje świadczenia, które należą Ci się w sytuacji, gdy przed Tobą procedura oddania szpiku.


[![](data:image/svg+xml;charset=utf-8,%3Csvg%20height='120'%20width='120'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/6b3a5a4e-c6c0-4692-b081-fc1403879a82/DamianPobranieDzien2_0543.jpg?w=120&h=120&auto=format&lossless=true&fit=cover)ArtykułGdzie oddaje się szpik oraz pobiera komórki macierzyste? Czytaj więcej](/o-pobraniu/przed-pobraniem/gdzie-oddaje-sie-szpik-oraz-pobiera-komorki-macierzyste "Gdzie oddaje się szpik oraz pobiera komórki macierzyste? ")
W dziale III Kodeksu Pracy, poświęconym wynagrodzeniu za pracę i inne świadczenia znajdziecie rozdział III – „Świadczenia przysługujące w okresie czasowej niezdolności do pracy” – z zawartym w nim przepisie, który jest istotny dla każdego Dawcy przeszczepu. To właśnie on reguluje świadczenia, które należą Ci się w sytuacji, gdy przed Tobą procedura oddania szpiku.


**Art. 92\. § 1\. pkt 3\.**


Za czas niezdolności pracownika do pracy wskutek poddania się niezbędnym badaniom lekarskim przewidzianym dla kandydatów na dawców komórek, tkanek i narządów oraz poddania się zabiegowi pobrania komórek, tkanek i narządów \- w okresie wskazanym w pkt 1 \- pracownik zachowuje prawo do 100 % wynagrodzenia. Oznacza to, że na czas badań wstępnych oraz pobrania Dawcy przysługują pełnopłatne dni wolne. W ośrodku pobrania otrzymasz nie tylko legitymację Dawcy Przeszczepu, ale również, na Twoją prośbę, lekarz wystawi Ci zwolnienie. Jeśli po pobraniu okaże się, że Twój organizm będzie potrzebował jeszcze chwili na regenerację, to oczywiście otrzymasz stosowne zwolnienie. W przypadku pobrania szpiku z talerza kości biodrowej Dawca przyjmowany jest do kliniki zazwyczaj dzień przed pobraniem, pozostaje w niej w dniu zabiegu i następnego dnia opuszcza klinikę.  

  

Cała procedura oddania trwa 2\-3 dni. Jeśli będziesz oddawał krwiotwórcze komórki macierzyste z krwi obwodowej, to zarezerwuj sobie 2 dni. Pobranie nie wymaga wcześniejszej hospitalizacji, a noc przed zabiegiem możesz spędzić w hotelu – koszty Twojego pobytu pokryje Fundacja DKMS. U około 10% Dawców nie udaje się pobrać odpowiedniej ilości komórek, potrzebnych dla Pacjenta, za pierwszym razem i konieczny jest drugi dzień pobrania. Pobranie tą metodą trwa ok. 4\-5 godzin, a Dawca nie wymaga pozostania w klinice i może wrócić do domu lub hotelu. Decyzja o wyborze jednej z dwóch metod pobrania komórek macierzystych uzależniona jest od stanu zdrowia Pacjenta oraz od decyzji jego lekarza prowadzącego. Jeśli Dawca preferuje tylko jedną z metod lub jego stan zdrowia nie pozwala na przeprowadzenie pobrania obiema metodami, rejestracja jako potencjalny Dawca szpiku nadal jest możliwa, a pobranie zostanie przeprowadzone sposobem zgodnym z preferencjami i możliwościami Dawcy. W przypadku braku przeciwwskazań do jednej z metod, Dawca powinien być przygotowany na obie metody.


**Jak wiadomo – nieznajomość prawa może czasem szkodzić, dlatego warto, Drogi Dawco, żebyś znał swoje prawa i wiedział, że polski Kodeks Pracy chroni Cię i zapewnia Ci bezpieczeństwo, podczas nieobecności w pracy. Jeśli będziesz potrzebował wsparcia, w dopełnieniu formalności z Twoim pracodawcą, uczelnią lub szkołą, to zgłoś to do Nas – wówczas pracownicy Fundacji DKMS pomogą Ci w załatwieniu formalności, związanych z Twoją nieobecnością.**



Link: https://www.dkms.pl/o-pobraniu/przed-pobraniem/dawca-szpiku-oraz-praca-co-musisz-wiedziec
