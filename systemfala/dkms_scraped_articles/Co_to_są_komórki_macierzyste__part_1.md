| **Title**       | **URL**           | **Part**              |
|-----------------|-------------------|-----------------------|
| Co to są komórki macierzyste?          | [https://www.dkms.pl/dawka-wiedzy/o-nowotworach-krwi/co-to-sa-komorki-macierzyste](https://www.dkms.pl/dawka-wiedzy/o-nowotworach-krwi/co-to-sa-komorki-macierzyste)    | Part 1 of 3          |

# Co to są komórki macierzyste? 

### **Co to są komórki macierzyste?**


Komórki macierzyste to komórki, bez których nie mógłby powstać i funkcjonować ludzki organizm. To właśnie z nich (i tylko z nich), składa się ludzki zarodek w najwcześniejszej fazie rozwoju. Komórki macierzyste to również komórki występujące w organizmach zwierzęcych i roślinnych. Ich charakterystyczną cechą jest to, że mają zdolność do nieograniczonej liczby podziałów i przekształcania w inne typy komórek. To właśnie [komórki macierzyste](https://www.dkms.pl/pl/czy-komorek-macierzystych-moze-mi-kiedys-zabraknac) dają początek wszystkim liniom komórkowym, które budują organizm. Biorąc pod uwagę pochodzenie, komórki macierzyste dzieli się na:


* **zarodkowe**, czyli te, które pochodzą z zarodka,
* **dorosłe (czyli somatyczne)** , a więc znajdujące się tkankach w życiu pozazarodkowym. Od tych komórek powstają kolejne, bardziej ukierunkowane komórki krwiotwórcze, takie jak komórki krwiotwórcze.


Czy wiesz, że…
każdego dnia w szpiku kostnym krwiotwórcze komórki macierzyste wytwarzają 100 miliardów nowych krwinek?
### **Komórki macierzyste w organizmie człowieka**


Komórki macierzyste stanowią, swego rodzaju naturalną rezerwę ciała. Kiedy zasoby specjalistycznych komórek zostaną zużyte lub uszkodzone, ukierunkowane komórki macierzyste je uzupełniają. Żeby organizm mógł funkcjonować, ciągle potrzebuje nowych komórek. Krwinki, komórki mięśniowe, skórne. Błon śluzowych i inne wyspecjalizowane komórki nie są w stanie powielać się poprzez podział komórkowy. W związku z tym są uzupełniane z populacji komórek macierzystych dedykowanych do tych właśnie tkanek. Jest to możliwe dzięki temu, że komórki macierzyste mają umiejętność samoodnawiania się, czyli wytwarzania kopii samych siebie, oraz różnicowania, a więc tworzenia bardziej wyspecjalizowanych i dojrzałych, docelowych komórek. Komórki macierzyste utrzymują tkanki, które przechodzą nieustanne zmiany. Chodzi tu np. o krew czy skórę. Pomagają też utrz