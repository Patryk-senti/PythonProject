| **Title**       | **URL**           | **Part**              |
|-----------------|-------------------|-----------------------|
| Kto pokrywa koszty związane z dawstwem komórek macierzystych?         | [https://www.dkms.pl/o-pobraniu/przed-pobraniem/kto-pokrywa-koszty-zwiazane-dawstwem-komorek-macierzystych](https://www.dkms.pl/o-pobraniu/przed-pobraniem/kto-pokrywa-koszty-zwiazane-dawstwem-komorek-macierzystych)    | Part 1 of 2          |

# Kto pokrywa koszty związane z dawstwem komórek macierzystych?

**Dawca nie ponosi żadnych kosztów związanych z oddaniem krwiotwórczych komórek macierzystych z krwi obwodowej lub szpiku. Przez cały proces przeprowadza go Fundacja DKMS, która pokrywa wszystkie koszty. Dawcy przysługuje dodatkowo zwolnienie lekarskie na czas badań oraz oddania szpiku lub komórek macierzystych. Warto jednak pamiętać, że dawstwo szpiku i komórek macierzystych to działalność charytatywna, więc Dawca nie może czerpać z tego żadnych korzyści finansowych.**


Osoba, która rejestruje się w bazie Dawców nie musi wnosić żadnych opłat – ani za sam wpis do bazy dawców, ani za badania materiału genetycznego. Koszty te pokrywa Fundacja DKMS z środków własnych pozyskiwanych m.in. z darowizn osób indywidualnych i firm. Koszt przebadania i zarejestrowania 1 osoby wynosi 180 zł.


W przypadku gdy osoba zarejestrowana w bazie okaże się być zgodnym Dawcą dla Pacjenta zakwalifikowanego do przeszczepienia, rozpoczyna się etap przygotowania Dawcy do procedury oddania szpiku lub komórek macierzystych. Na tym etapie konieczne jest oddanie próbki krwi i przeprowadzenie szczegółowych badań. Dawca nie ponosi żadnych kosztów z tym związanych.


[ArtykułGdzie oddaje się szpik oraz pobiera komórki macierzyste? Czytaj więcej](/o-pobraniu/przed-pobraniem/gdzie-oddaje-sie-szpik-oraz-pobiera-komorki-macierzyste "Gdzie oddaje się szpik oraz pobiera komórki macierzyste? ")
**Również samo pobranie szpiku lub komórek macierzystych nie wiąże się z żadnymi opłatami ze strony Dawcy.** Fundacja DKMS stara się, aby zabieg odbył się jak najbliżej miejsca zamieszkania Dawcy, ale ostatecznie decyduje dostępność miejsc w klinikach pobrania. W sytuacji, gdy konieczny jest dojazd do kliniki, Fundacja zajmuje się organizacją logistyczną: przejazd Dawcy z jego miejsca zamieszkania do kliniki oraz o zapewnienie miejsca w hotelu i pokrycie innych kosztów.


Dodatkowo Dawca otrzymuje zwolnienie lekarskie. Kodeks pracy gwarantuje takiej 