# Zostań studenckim Liderem projektu Helpers’ Generation

### Studia to dla Ciebie za mało? Chcesz pomagać chorym na nowotwory krwi? A może masz ochotę spróbować swoich sił w zarządzaniu zespołem? Każdy powód jest dobry, aby dołączyć do HELPERS’ GENERATION!


### Zbuduj swój team Wolontariuszy i razem przeprowadźcie akcje rejestracji potencjalnych Dawców Szpiku na swojej uczelni!


![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/175d7e0c-93b8-439a-8c2f-76a044a273c2/WY%C5%9ALIJ%20ZG%C5%81OSZENIE%20.jpg?w=800&h=450&auto=format&lossless=true&fit=cover)Wyślij zgłoszenieNie zwlekaj, wyślij już teraz formularz zgłoszeniowy i dołącz do społeczności HELPERS’ GENERATION! Koordynator Fundacji skontaktuje się z Tobą mailowo w ciągu 1\-2 dni roboczych. Rekrutacja trwa tylko do 13 października 2024 roku.![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/58aeb720-7ddd-4a77-9f1a-f70312aca5d3/HEADER%20UCZELNIA-WYZSZA_sm.jpg?w=800&h=450&auto=format&lossless=true&fit=cover)Przyjedź na warsztatyBezpłatne szkolenie odbędzie się w dniach 26\-27 października w Warszawie. Podczas niego Koordynatorzy projektu przekażą Ci praktyczną wiedzę (nie tylko z zakresu rejestracji Dawców), a Ty będziesz miał okazję poznać studentów z całej Polski. Warto zaznaczyć, że w trakcie trwania warsztatów Fundacja zapewni Ci zakwaterowanie oraz wyżywienie.![](data:image/svg+xml;charset=utf-8,%3Csvg%20height='450'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/52e4714c-8c2b-4ebc-b526-0f326fc0c811/PRZEPROWAD%C5%B9%20AKCJ%C4%98%20REJESTRACJI.jpg?w=800&h=450&auto=format&lossless=true&fit=cover)Przeprowadź akcję rejestracjiAkcja odbędzie się już w grudniu. Zbuduj zaangażowany zespół Wolontariuszy, który pomoże CI przygotować i przeprowadzić promocję oraz rejestrację Dawców szpiku w bazie Fundacji DKMS na Twojej Uczelni! 
Zostań Liderem projektu Helpers’ Generation![Zgłaszam się](/kontakt/studenci-kontakt "Zostań studenckim Liderem Helpers' Generation")
### DLACZEGO WARTO ZOSTAĆ LIDEREM STUDENCKIM?


* **Dajesz szansę na „nowe życie” Pacjentom** zmagającym się z nowotworami krwi,
* weźmiesz udział w weźmiesz udział w wyjątkowych, **2\-dniowych warsztatach w Warszawie**! Fundacja DKMS zapewni Ci zakwaterowanie oraz wyżywienie podczas szkolenia,
* podczas Projektu zdobędziesz **doświadczenie w zakresie organizacji eventów**,
* nauczysz się również, jak **zarządzać zasobami ludzkimi i w jaki sposób efektywnie prowadzić promocję w social mediach**,
* po zakończeniu projektu **otrzymasz oficjalne referencje**, potwierdzające Twoje umiejętności,
* zyskasz szansę na **wygranie 6\-tygodniowego płatnego, wakacyjnego stażu w Fundacji DKMS w Warszawie**, podczas którego Fundacja zapewni Ci zakwaterowanie.


Celem projektu jest zarejestrowanie we współpracy ze studentami jak najwięcej nowych potencjalnych Dawców szpiku. Dołącz do projektu i sprawdź, co możemy razem zdziałać!


Zostań Liderem projektu Helpers’ Generation![Zgłaszam się](/kontakt/studenci-kontakt "Zostań studenckim Liderem Helpers' Generation")
### NAJCZĘŚCIEJ POJAWIAJĄCE SIĘ PYTANIA

#### CZY UDZIAŁ W SZKOLENIU DLA LIDERÓW JEST OBOWIĄZKOWY?

Tak, udział w szkoleniu dla Liderów jest obowiązkowy. To dzięki niemu Liderzy zdobywają wiedzę i niezbędne wskazówki potrzebne do zorganizowania akcji. Osoby, które przesyłają zgłoszenie, automatycznie deklarują swój udział oraz powinny wziąć pod uwagę konieczność zaplanowania wolnego czasu.


Warto zaznaczyć, że Fundacja DKMS zapewnia Liderom zakwaterowanie oraz wyżywienie podczas warsztatów. Istnieje również możliwość zwrotu poniesionych kosztów (lub ich części) za dojazd do Warszawy.

#### NA CZYM DOKŁADNIE BĘDZIE POLEGAŁA MOJA ROLA, JAK ZOSTANĘ LIDEREM?

Twoim zadaniem będzie pozyskanie zgody od władz uczelni na przeprowadzenie akcji rejestracyjnej na jej terenie oraz skompletowanie zespołu Wolontariuszy, który pomoże Ci w jej przeprowadzeniu. Dodatkowo będziesz prowadzić działania promocyjne i edukacyjne polegające m.in. na działalności w social mediach i wystąpieniach w mediach tradycyjnych. Do realizacji wszystkich zadań przygotuje Cię szkolenie online oraz wskazówki i materiały dla liderów akcji. Na każdym etapie projektu wspierać Cię będzie dedykowany Koordynator Fundacji DKMS.

#### CZY JEŻELI ZOSTANĘ LIDEREM, TO WSZYSTKO BĘDĘ MUSIAŁ ZORGANIZOWAĆ SAMODZIELNIE?

Nie. Twoją rolą jako Lidera będzie zorganizowanie grupy Wolontariuszy, która wesprze Cię w realizowaniu działań. To pozwoli Ci na rozwijanie Twoich kompetencji w zarządzaniu zespołem! Pamiętaj też, że Fundacja DKMS, bazując na swoim doświadczeniu w rejestracji potencjalnych Dawców szpiku i komórek macierzystych, udzieli Ci wsparcia na każdym etapie. Przez cały okres trwania projektu będziesz w stałym kontakcie z Koordynatorem Fundacji DKMS.


Dodatkowo do projektu możesz zgłosić się z koleżanką/kolegą. Razem stworzycie zespół Liderów projektu HELPERS’ GENERATION na Waszej uczelni!

#### CZY JEŻELI WCZEŚNIEJ ORGANIZOWAŁAM/EM AKCJĘ REJESTRACJI NA UCZELNI I BYŁAM/EM AMBASADOREM/LIDEREM, TO MUSZĘ PRZESYŁAĆ APLIKACJĘ?

Tak, działania są realizowane na innych zasadach, w związku z czym niezbędne jest przesłanie aplikacji przez każdego kandydata, który chce być Liderem akcji w zbliżającej się edycji HELPERS' GENERATION.


### PYTANIA O STAŻ W FUNDACJI DKMS

#### JAK WYGLĄDA STAŻ W FUNDACJI DKMS?

Staż w Fundacji DKMS trwa 6 tygodni w okresie wakacyjnym. Podczas jego trwania stażyści poznają działanie Fundacji od wewnątrz oraz biorą udział w delegacjach \- akcjach rejestracyjnych. Studenci pracują nad rozwojem projektów już funkcjonujących w Fundacji bądź całkiem nowymi inicjatywami. Co więcej, Fundacja gwarantuje zakwaterowanie, a staż jest płatny.

#### JAK MOGĘ WYGRAĆ STAŻ W FUNDACJI DKMS?

Staż mogą wygrać Liderzy z jednej uczelni w każdej odsłonie Projektu. Staż jest nagrodą za przeprowadzenie najbardziej kreatywnej, innowacyjnej i efektywnej kampanii edukacyjnej. Kryteriami, które są brane pod uwagę podczas wyłaniania zwycięzców to przede wszystkim:


* wartość edukacyjna dotycząca idei dawstwa płynącą z realizacji kampanii;
* innowacyjność form realizacji kampanii;
* zgodność pomiędzy zaplanowanymi aktywnościami, zgłoszonymi w planie kampanii, a finalnie zrealizowanymi działaniami;
* stosunek liczby zarejestrowanych studentów do liczby studentów danej uczelni.

[Harmonogram jesień 2024(160 KB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/fcbb1f29-a49d-4527-8038-04ad4964fd6f/Harmonogram%20Jesie%C5%84%202024.pdf)[Harmonogram wiosna 2025(271 KB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/b3acff57-8ccd-4b80-9119-c8ce34758ddf/Harmonogram%20Wiosna%202025.pdf)

Link: https://www.dkms.pl/dzialaj/pomoz-inaczej/student-aplikuj
