# Jak korzystać z aplikacji mobilnej?


Po ściągnięciu aplikacji FALA na swój smartfon, należy założyć konto niespersonalizowane (anonimowe) lub spersonalizowane (imienne), a następnie zalogować się na adres mailowy podany podczas rejestracji i ustawić PIN do konta. Aplikacja mobilna w pierwszej fazie testów jest narzędziem do zakupu biletów, zapisania na koncie przysługujących nam ulg, a także do dodania karty płatniczej jako dodatkowego identyfikatora i osobno jako instrumentu płatniczego w Systemie FALA. W aplikacji można również zasilić ePortmonetkę, ustawić cykliczne i automatyczne jej doładowania, pobrać fakturę za zakupiony bilet, zwrócić bilet przed rozpoczęciem jego ważności. Na tym etapie udostępnione jest również tworzenie profili podróży (np. z dzieckiem, mężem/żoną i dzieckiem itp.), do pełnego wykorzystania w podróży dynamicznej, która będzie kolejnym krokiem w testach.


**Co jeszcze można zrobić w aplikacji już teraz?**  
  
• kupić lub odnowić bilet okresowy imienny (także w trybie automatycznego odnawiania),  
• kupić bilet jednoprzejazdowy lub czasowy,  
• okazać bilet podczas kontroli biletowej,  
• sprawdzić stan środków na ePortmonetce,  
• sprawdzić historię transakcji na koncie użytkownika,  
• udostępnić konto członkowi rodziny lub firmie,  
• zastrzec kartę FALA, zamknąć konto,  
• złożyć reklamację,  
• korzystać z kilku dostępnych metod płatności,  
• zapoznać się z rozkładami jazdy,  
• zobaczyć listę odjazdów z najbliższego przystanku.


**Pierwszy etap testowania aplikacji służy zapoznaniu się klienta z System FALA w wersji mobilnej, w której już na start udostępniamy wiele funkcji.**W kolejnych krokach będą udostępniane nowe funkcjonalności, dzięki czemu każdy pasażer będzie mógł stopniowo przyzwyczajać się do korzystania z poszczególnych jego możliwości i ostatecznie wybrać to, co najbardziej mu odpowiada i jest dostosowane do jego potrzeb. Testy pozwolą też na zebranie wspólnie z pasażerami wszelkich błędów i uwag w celu udoskonalenia aplikacji i działania całego systemu.




Link: https://systemfala.pl/help/gdynia-podrozowanie-z-fala/jak-korzystac-z-aplikacji-mobilnej
