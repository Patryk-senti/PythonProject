# Co aktualnie w ramach Systemu FALA działa testowo na terenie Sopotu?


Od 22 lutego zapraszamy pasażerów podróżujących po Sopocie, korzystających z usług Zarządu Komunikacji Miejskiej w Gdyni oraz Zarządu Transportu Miejskiego w Gdańsku do testowania Systemu FALA na falomatach i czytnikach FALA, zamontowanych w trolejbusach i autobusach wjeżdżających na teren Sopotu.


Pierwszy etap testów obejmował korzystanie z aplikacji mobilnej „System FALA”, portalu pasażera systemfala.pl i planera podróży na planer.systemfala.pl. Udostępniliśmy również możliwość zamawiania Karty FALA w portalu pasażera i wykorzystanie jej jako identyfikatora w systemie –podczas kontroli biletów. Następnie pasażerowie mogli korzystać z czytników i falomatów zamontowanych w trolejbusach.


Obecnie wchodzimy w kolejny etap testów, oddając w ręce użytkowników czytniki i falomaty, zamontowane we wszystkich pojazdach komunikacji miejskiej na terenie Sopotu.


Od dziś pasażer, poza aplikacją mobilną „System FALA” i portalem systemfala. pl, może we wszystkich pojazdach komunikacji miejskiej kupić dowolny bilet (bilety) normalny lub ulgowy na ekranie dotykowym falomatu lub dokonać automatycznego zakupu biletów poprzez zbliżenie do czytnika lub falomatu jednego z identyfikatorów Systemu FALA (Karty FALA, karty płatniczej, lub QR kod).


Jeśli pasażer posiada konto w Systemie FALA z przypisaną do niego ulgą, po przyłożeniu karty do czytnika kupi automatycznie bilet jednoprzejazdowy.




Link: https://systemfala.pl/help/sopot-podrozowanie-z-fala/co-aktualnie-w-ramach-systemu-fala-dziaa-testowo-na-terenie-sopotu
