# Co docelowo będzie dostępne w Słupsku?


Trwają przygotowania do uruchomienia w Słupsku funkcji podróżowania z Kartą FALA oraz płatniczą (bilety jednorazowe), które testowane są już np. Chojnicach czy Lęborku. Przy tej okazji mieszkańcy Słupska będą mogli jako pierwsi przekonać się w praktyce, jak działa „bilet dobowy promocyjny”.  
Zasada jest prosta i dotyczy pasażerów, którzy w ciągu jednej doby, od godziny 00:00 do 24\.00, nabędą 3 bilety jednorazowe poprzez zbliżenie karty płatniczej lub Karty FALA do czytnika lub falomatu, wykonując  
tzw. check\-in. Wtedy System FALA zmieni je automatycznie w bilet dobowy. To oznacza, że pasażer w ciągu 24 godzin, od dokonania zakupu pierwszego biletu za podróże z wykorzystaniem check\-in, nie zapłaci już więcej, niż koszt biletu dobowego. Niezależnie czy to będzie 4, 5 czy 10 przejazd słupską  
komunikacją miejską.


Ponadto w ramach następnych etapów testowania będzie też udostępniona aplikacja FALA, poprzez którą dostępne będą zarówno bilety jednorazowe jak i okresowe. O terminach kolejnych etapów i ich założeniach będziemy informować na bieżąco.




Link: https://systemfala.pl/help/supsk-podrozowanie-z-fala/co-docelowo-bedzie-dostepne-w-supsku
