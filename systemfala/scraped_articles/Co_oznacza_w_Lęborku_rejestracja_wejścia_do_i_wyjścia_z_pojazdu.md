# Co oznacza w Lęborku rejestracja wejścia do i wyjścia z pojazdu?


Rejestracji wejścia i wyjścia dokonują Pasażerowie, którzy nie posiadają biletu miesięcznego.


**Rejestracja wejścia (check\-in)** to czynność wykonywana przez Pasażera polegającą na niezwłocznym i skutecznym zbliżeniu karty FALA / karty płatniczej do falomatu / czytnika w pojeździe. Odczyt karty zostanie potwierdzony sygnałem dźwiękowym i odpowiednią informacją na urządzeniu.


**Rejestracja wyjścia (check\-out)** to czynność wykonywana przez Pasażera, polegająca na skutecznym zbliżeniu karty FALA / karty płatniczej do falomatu / czytnika w pojeździe. Czynność tę wykonać należy przed przystankiem, na którym Pasażer chce wysiąść. Odczyt karty zostanie potwierdzony sygnałem dźwiękowym i odpowiednią informacją na urządzeniu. W przypadku braku rejestracji wyjścia system naliczy bilet właściwy dla całej trasy linii autobusowej (do pętli).


Rejestracji wejścia / wyjścia mogą dokonywać także Pasażerowie niezarejestrowani w systemie FALA (np. turyści). Robią to za pomocą własnej karty płatniczej. W ten sposób nabywają bilet normalny jednoprzejazdowy. Osoby te mogą też skorzystać z innej opcji (bez check\-in / check\-out), kupując konkretny bilet na ekranie dotykowym falomatu – wtedy nie rejestruje się ani przy wejściu, ani przy wyjściu z autobusu.


**UWAGA:**  
Pasażerowie posiadający bilet okresowy nie mają obowiązku rejestrować wejścia ani wyjścia z pojazdu.




Link: https://systemfala.pl/help/lebork-podrozowanie-z-fala/co-oznacza-w-leborku-rejestracja-wejscia-do-i-wyjscia-z-pojazdu
