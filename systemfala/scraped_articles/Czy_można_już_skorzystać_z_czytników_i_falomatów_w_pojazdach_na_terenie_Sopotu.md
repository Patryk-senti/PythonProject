# Czy można już skorzystać z czytników i falomatów w pojazdach na terenie Sopotu?


Na obecnym etapie testowania pasażerowie mogą korzystać z czytnikówi i falomatów zamontowanych we wszystkich pojazdach, które wjeżdżają do Sopotu. Urządzenia dostępne w trolejbusach i autobusach kursujących na terenie Sopotu służą do rejestracji wejścia pasażera, co jest jednoznaczne z automatycznym zakupem biletu jednorazowego.


Każde urządzenie FALA oznaczone jest logotypem województwa pomorskiego oraz Systemu FALA.


**FALOMATY**, czyli urządzenia z ekranem dotykowym znajdują się w przestrzeni dla wózków – w połowie długości pojazdu i umożliwią przede wszystkim:


* **Rejestrację wejścia/automatycznego zakupu biletu** \- poprzez zbliżenie Karty FALA lub karty płatniczej, co jest jednoznaczne z zakupem biletu jednoprzejazdowego za 4,80 zł (w przypadku kiedy pasażer posiada przypisane do konta FALA ulgi, zostaną one uwzględnione).


Automatycznego zakupu biletu można również dokonać skanując QR kod z aplikacji (dostępny w lewym górnym rogu, po kliknięciu w zdjęcie). Ten QR kod jest również jednym z identyfikatorów w Systemie FALA, tak jak Karta FALA, czy karta płatnicza przypisana do konta FALA.


Skaner kodów QR jest dostępny od spodu CZYTNIKÓW i FALOMATÓW, po prawej stronie.


* **Zakup dowolnie wybranego biletu z wykorzystaniem ekranu dotykowego falomatu:**


\- posiadacze konta FALA \-\> kupią bilet Kartą FALA płacąc środkami z ePortmonetki, poprzez przycisk „Kup bilet z kontem FALA”, jeśli chcą za bilet zapłacić kartą płatniczą muszą skorzystać z przycisku „Kup bilet kartą płatniczą”.


\- osoby nieposiadające konta FALA \-\> kupią bilet płacąc kartą


płatniczą, poprzez przycisk „Kup bilet kartą płatniczą”.


* **Sprawdzenie środków dostępnych w ePortmonetce lub posiadanych biletów (poprzez przycisk „Twoje Konto FALA**”)


W każdym przypadku pasażerowie kupią bilet elektroniczny, który nie drukuje się w falomacie, oraz nie generuje się papierowe potwierdzenie zakupu. Oznacza to, że bilet jest przypisany w pamięci systemu do posiadanego konta FALA lub do karty płatniczej, którą dokonano zakupu. Informacja o dokonanych transakcjach zapisana zostanie w historii płatności klienta (w portalu systemfala.pl oraz w aplikacji).


CZYTNIKI znajdują się przy każdych drzwiach pojazdu i umożliwią rejestrację wejścia/automatyczny zakup biletu poprzez zbliżenie Karty FALA lub karty płatniczej lub zeskanowanie kodu QR z aplikacji (dostępnego w lewym górnym rogu, po kliknięciu w zdjęcie pasażera). Jest to jednoznaczne z zakupem biletu jednorazowego za 4,80 zł (jeśli pasażer posiada ulgi przypisane do Konta FALA, zostaną one uwzględnione).




Link: https://systemfala.pl/help/sopot-podrozowanie-z-fala/czy-mozna-juz-skorzystac-z-czytnikow-i-falomatow-w-pojazdach-na-terenie-sopotu
