# Czym są falomaty i czytniki (walidatory)?


FALOMATY I CZYTNIKI to urządzenia systemu Fala służące pasażerom do zakupu biletów. Każde urządzenie FALA oznaczone jest logotypem województwa pomorskiego oraz Systemu FALA.


**Kto może korzystać z** **falomatów i czytników?**


Z urządzeń FALA mogą korzystać zarówno osoby posiadające konto FALA, jak i te, które nie mają kont w systemie.


**Do czego służą falomaty?** 


FALOMATY, czyli urządzenia z ekranem dotykowym znajdują się zazwyczaj w przestrzeni dla wózków – w połowie długości pojazdu i umożliwią przede wszystkim:


* **Rejestrację wejścia/automatycznego zakupu biletu** \- poprzez zbliżenie Karty FALA lub karty płatniczej, co jest jednoznaczne z zakupem biletu (jeśli pasażer posiada ulgi przypisane do Konta FALA, zostaną one uwzględnione). Cena biletu zgodna jest z cennikiem obowiązującym w danym mieście.


Automatycznego zakupu biletu można również dokonać skanując QR kod z aplikacji (dostępny w lewym górnym rogu, po kliknięciu w zdjęcie). Ten QR kod jest również jednym z identyfikatorów w Systemie FALA, tak jak Karta FALA, czy karta płatnicza przypisana do konta FALA. Skaner kodów QR jest dostępny od spodu CZYTNIKÓW i FALOMATÓW (po prawej stronie urządzenia).


* **Zakup dowolnie wybranego biletu z wykorzystaniem ekranu dotykowego:**
* **posiadacze konta FALA** \-\> kupią bilet Kartą FALA płacąc środkami z ePortmonetki, poprzez przycisk „Kup bilet z kontem FALA”, jeśli chcą za bilet zapłacić kartą płatniczą muszą skorzystać z przycisku „Kup bilet kartą płatniczą”.
* **osoby nieposiadające konta FALA** \-\> kupią bilet płacąc kartą płatniczą, poprzez przycisk „Kup bilet kartą płatniczą”.
* **Sprawdzenie środków dostępnych w ePortmonetce lub posiadanych biletów (poprzez przycisk „Twoje Konto FALA”)**


W każdym przypadku pasażerowie kupują bilet elektroniczny, który się nie drukuje w falomacie oraz nie generuje się potwierdzenie zakupu. Oznacza to, że bilet jest przypisany do posiadanego konta FALA lub do karty płatniczej, którą dokonano zakupu. Informacja o dokonanych transakcjach zapisana zostanie w historii płatności klienta (w portalu systemfala.pl oraz w aplikacji).


**Do czego służą czytniki?** 


**CZYTNIKI** znajdują się zazwyczaj przy każdych drzwiach pojazdu i umożliwią rejestrację wejścia/automatyczny zakup biletu poprzez zbliżenie Karty FALA lub karty płatniczej lub zeskanowanie kodu QR z aplikacji (dostępnego w lewym górnym rogu, po kliknięciu w zdjęcie pasażera). Jest to jednoznaczne z zakupem biletu (jeśli pasażer posiada ulgi przypisane do Konta FALA, zostaną one uwzględnione). Cena biletu zgodna jest z cennikiem obowiązującym w danym mieście.




Link: https://systemfala.pl/help/system-fala/czym-sa-falomaty-i-czytniki-walidatory
