# Czy w systemie FALA można podróżować z własną kartą płatniczą?


Użytkownik FALI posiadający konto w systemie może podróżować z własną karta płatniczą jak z kartą FALA. Wystarczy, że przypisze ją do swojego konta jako identyfikator. Może to zrobić samodzielnie poprzez aplikację i portal pasażera lub skorzystać z pomocy w Punkcie Obsługi Klienta systemu FALA. 


Należy pamiętać, aby przypisać kartę płatniczą również jako nową metodę płatności w aplikacji w zakładce KONTO \-\> Płatności, lub poprzez portal systemfala.pl w zakładce USTAWIENIA \-\> Płatności.


Pasażer nie powinien obawiać się o swoje środki na koncie. Numer jego/jej karty płatniczej w procesie tokenizacji zostanie zastąpiony przez certyfikowany podmiot bankowy, unikalnym i bezpiecznym ciągiem cyfr \- (tokenem płatniczym), dzięki czemu dane z karty będą niedostępne dla osób postronnych. 


UWAGA! Z kartą płatniczą można podróżować nie mając konta w systemie FALA, przykładając ją do czytnika lub falomatu rozpoczynając podróż. Niezależnie od tego jak pasażer podróżuje, podczas kontroli biletów, kontroler będzie miał dostęp tylko do danych o uprawnieniach do przejazdu, a nie do ilości środków zgromadzonych na koncie.




Link: https://systemfala.pl/help/system-fala/czy-w-systemie-fala-mozna-podrozowac-z-wasna-karta-patnicza
