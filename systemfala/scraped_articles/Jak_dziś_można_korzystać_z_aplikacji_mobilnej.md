# Jak dziś można korzystać z aplikacji mobilnej?


Po ściągnięciu aplikacji „System FALA” na swój smartfon, należy założyć konto niespersonalizowane (anonimowe) lub spersonalizowane (imienne), a następnie zalogować się na adres mailowy podany podczas rejestracji i ustawić PIN do konta.


Aplikacja mobilna w tej fazie testów jest narzędziem do zakupu biletów, zapisania na koncie przysługujących nam ulg, a także do dodania karty płatniczej jako dodatkowego identyfikatora i osobno jako instrumentu płatniczego w Systemie FALA. W aplikacji można również zasilić ePortmonetkę, ustawić cykliczne i automatyczne jej doładowania, pobrać fakturę za zakupiony bilet, zwrócić bilet przed rozpoczęciem jego ważności. Na tym etapie udostępnione jest również tworzenie profili podróży (np. z dzieckiem, mężem/żoną itp.), do pełnego wykorzystania w podróży dynamicznej, która będzie kolejnym krokiem w testach.


**Co jeszcze można zrobić w aplikacji już teraz?**


* kupić lub odnowić bilet okresowy imienny (także w trybie


automatycznego odnawiania)


* kupić bilet jednoprzejazdowy lub czasowy
* okazać bilet podczas kontroli biletowej
* sprawdzić stan środków w ePortmonetce
* sprawdzić historię transakcji na koncie użytkownika
* udostępnić konto członkowi rodziny lub firmie
* zastrzec Kartę FALA, zamknąć konto
* złożyć reklamację
* korzystać z kilku dostępnych metod płatności
* zapoznać się z rozkładami jazdy
* zobaczyć listę odjazdów z najbliższego przystanku.


W kolejnych krokach będą udostępniane nowe funkcjonalności, dzięki czemu każdy pasażer będzie mógł stopniowo przyzwyczajać się do korzystania z poszczególnych jego możliwości i ostatecznie wybrać to, co najbardziej mu odpowiada i jest dostosowane do jego potrzeb. Testy pozwolą też na zebranie wspólnie z pasażerami wszelkich błędów i uwag w celu udoskonalenia aplikacji i działania całego systemu.




Link: https://systemfala.pl/help/sopot-podrozowanie-z-fala/jak-dzis-mozna-korzystac-z-aplikacji-mobilnej
