# Na czym polega etapowe testowanie?


**Co będzie dostępne w aplikacji?  
Czy system FALA został zintegrowany z Gdańską Kartą Mieszkańca?**


**Testowanie systemu FALA polega na wprowadzeniu metodą małych kroków poszczególnych funkcjonalności.**Zależy nam na zebraniu doświadczeń od pasażerów.


W trakcie testowania FALI pasażerowie nie stracą możliwości korzystania z obecnego sposobu kupowania biletów i dostępnych miejsc sprzedaży biletów.


Obecnie gdański pasażer po pobraniu aplikacji mobilnej FALA ze sklepu Google Play i AppStore, może kupić bilety z wykorzystaniem dostępnych metod płatności, przejrzeć tablice rozkładów jazdy, zobaczyć listę odjazdów z najbliższego przystanku, udostępnić i połączyć konta z bliskimi.


**Pasażerowie posiadający konta w Gdańskiej Karcie Mieszkańca, mogą już dziś dołączyć do Systemu FALA.**   
Aby to zrobić:


1. Należy mieć ważny pakiet mieszkańca na dany rok kalendarzowy.
2. Po zalogowaniu do konta w Karcie Mieszkańca należy dodać pakiet o nazwie "Połącz konto z systemem FALA". To spowoduje automatycznie założenie konta w Systemie FALA oraz zamówienie plastikowej karty, jej personalizację oraz wysyłkę pocztą na adres użytkownika podany w systemie Karty Mieszkańca.
3. Otrzymanie karty FALA będzie też oznaczać dostęp do oferty Systemu FALA z poziomu aplikacji Jestem z Gdańska.
4. Dodając pakiet można wybrać też wariant samej aplikacji, bez zamawiania plastikowej karty.
5. Aby następnie aktywować otrzymaną pocztą kartę FALA, użytkownik musi zalogować się do konta Karty Mieszkańca, przejść do sekcji "Identyfikatory", kliknąć "Dodaj nowy identyfikator", jako rodzaj wybrać "Karta Mieszkańca z obsługą Fala", wprowadzić i powtórzyć numer otrzymanej karty i kliknąć "Dodaj" \- karta zostanie w tym momencie w pełni aktywowana.




Link: https://systemfala.pl/help/gdansk-podrozowanie-z-fala/na-czym-polega-etapowe-testowanie
