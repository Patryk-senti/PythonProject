---
title: "Procedura pobierania szpiku od Dawcy"
url: "https://www.dkms.pl/o-pobraniu/jest-zgodnosc/procedura-pobierania-szpiku-od-dawcy"
---

# Procedura pobierania szpiku od Dawcy

## Zazwyczaj po 2-3 tygodniach, od momentu szczegółowych badań, następuje pobranie komórek macierzystych lub szpiku. Czasem jednak stan zdrowia Pacjenta nie pozwala na wykonanie przeszczepienia lub dla Pacjenta znalazło się więcej Dawców - lekarze wybiorą najbardziej zgodnego. 

Zazwyczaj po 2\-3 tygodniach, od momentu szczegółowych badań, następuje pobranie komórek macierzystych lub szpiku. W przypadku pobrania komórek macierzystych – zarezerwuj sobie 2 dni. Fundacja zapewni Ci hotel oraz wyżywienie, a także pokryje koszty przejazdu. Na czas donacji i badań przysługują Ci pełnopłatne dni wolne, a Fundacja pomoże w załatwieniu formalności z Twoim pracodawcą. W przypadku pobrania szpiku, potrzebne będą 2\-3 dni, ponieważ ta metoda wymaga hospitalizacji.


**Pamiętaj, że zdarza się, iż w ciągu 3 miesięcy, od momentu znalezienia zgodnego Dawcy, stan Pacjenta nie pozwala na wykonanie przeszczepienia lub dla Pacjenta znalazło się więcej Dawców i wówczas lekarze wybiorą dla niego tego, który wykazuje największą zgodność z chorym. Pomimo tego pozostań z nami w kontakcie, ponieważ jeśli tym razem nie uda Ci się podzielić z kimś szpikiem, to pozostaniesz w bazie i będziesz dostępny dla innych Pacjentów! I przede wszystkim – nie stresuj się samą procedurą – na każdym etapie możesz liczyć na nasze wsparcie, ponieważ cały proces przeprowadza Fundacja DKMS!**


#### Oddałeś i co dalej?


Dodatkowo, po oddaniu komórek macierzystych potrzebującemu Pacjentowi pozostajemy z Dawcą w kontakcie przez kolejne 10 lat. W tym czasie, po miesiącu od pobrania, Dawca wykonuje badania krwi (morfologia \+ ferrytyna) i wypełnia ankietę medyczną. Następnie, po pół roku i w każdą rocznicę pobrania, Dawca wypełnia dodatkowe ankiety medyczne, które mają na celu obserwację stanu zdrowia po procedurze pobrania.


