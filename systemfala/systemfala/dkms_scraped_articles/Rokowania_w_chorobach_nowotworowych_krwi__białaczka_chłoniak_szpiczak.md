---
title: "Rokowania w chorobach nowotworowych krwi - białaczka, chłoniak, szpiczak"
url: "https://www.dkms.pl/dawka-wiedzy/o-nowotworach-krwi/rokowania-chorobach-nowotworowych-krwi-bialaczka-chloniak-szpiczak"
---

# Rokowania w chorobach nowotworowych krwi - białaczka, chłoniak, szpiczak

## Czy wiesz, że w Polsce każdego roku 13 tysięcy Pacjentów dowiaduje się, że ma nowotwór krwi? (1) 

**Jak podaje Krajowy Rejestr Nowotworów, liczba Polaków chorujących na nowotwór krwi w ciągu ostatnich 30 lat zwiększyła się dwukrotnie. Na świecie diagnoza pada co ok. 30 sekund. (2\) Dowiedz się, jakie są rokowania w chłoniaku, białaczce i szpiczaku.**


### Rokowania w chłoniaku


Jednymi z najczęstszych nowotworów hematologicznych są chłoniaki. **Rokowania są różne w zależności od typu choroby i jej stadium**. Decyduje także **szybkość postawienia diagnozy**, co nie należy do spraw najprostszych. Objawy często są bagatelizowane, ponieważ przypominają inne schorzenia, które mogą wydawać się niegroźne. Niektóre chłoniaki rozwijają się przez lata, nie dając objawów. Rokowania w chłoniaku trudno jednak określić zaraz po postawieniu diagnozy. Potrzebne są do tego **dodatkowe badania**, które pozwolą przyjrzeć się danym rodzajom komórek nowotworowych oraz pomogą określić poziom zaawansowania nowotworu. Można zauważyć wiele indywidualnych cech w przypadku chłoniaka. Do najpopularniejszych sposobów leczenia chłoniaków należą chemioterapia i radioterapia bez względu na wiek Pacjenta.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
### Chłoniak – rokowania:


* **chłoniak Hodgkina** – szansa na wyleczenie chłoniaka na poziomie 80\-90% (3\),
* **chłoniak rozlany z dużych limfocytów B (DLBCL)** – dzięki chemioterapii w skojarzeniu z rytuksymabem u 60\-70% Pacjentów udaje się opanować nowotwór (4\),
* **chłoniak grudkowy** – we wczesnym stadium (I i II) 50% szans na wyleczenie, w zaawansowanym (III i IV) uważany za nieuleczalny (5\),
* **chłoniaki z obwodowych limfocytów T** – szansa na przeżycie 5 lat wynosi 36% (6\),
* **chłoniak z komórek płaszcza (MCL)** – bardzo rzadki nowotwór wykrywany u ok. 300 Pacjentów w Polsce rocznie (7\), generalnie o złym rokowaniu co do wyleczenia


Rokowania w chłoniaku mogą być **niekorzystne, jeśli Pacjent nie chce** [**leczyć nowotworu krwi**](https://www.dkms.pl/dawka-wiedzy/o-nowotworach-krwi/leczenie-nowotworow-krwi) **lub gdy choroba opanuje układ nerwowy**. Jeżeli radioterapia ani chemioterapia nie działają, możliwa jest terapia komórkami CAR\-T. Powoduje, że szanse na wyleczenie chłoniaka wzrastają z 10\-15% do 35% (8\).


### Białaczka – rokowania:


W przypadku nowotworu krwi, jakim jest białaczka, rokowania są głównie powiązane z typem choroby oraz wiekiem Pacjenta. **Im młodsza osoba i szybciej postawiona diagnoza, tym przeważnie większa szansa na poprawę stanu zdrowia**. Nadzieje zwiększa również brak zaburzeń, które można wykryć w trakcie badań genetycznych oraz molekularnych.


Decyduje jednak przede wszystkim typ białaczki. Rokowania mogą być zarówno pozytywne, jak i negatywne. Zmieniają się również wraz z wprowadzaniem coraz nowszych sposobów leczenia.


Czy wiesz, że…w przypadku białaczki odsetek długoletnich przeżyć po allogenicznym przeszczepieniu komórek krwiotwórczych wynosi od 40 do 70%? (9\)
1\. **Przewlekła białaczka limfocytowa (CLL)** – Rokowanie może różnić się znacznie w zależności od wieku Pacjenta, stopnia zaawansowania oraz obecności czynników ryzyka. Część Pacjentów umiera w ciągu 1\-2 lat od rozpoznania, część żyje ponad 15 lat. żyje terapią dającą szansę wyleczenia jest przeszczepienie szpiku. 


2\. **Przewlekła białaczka szpikowa (CML)** – najważniejsze jest szybkie postawienie diagnozy. Specjaliści oceniają, że dzięki odpowiednim lekom podawanym przed 60 miesięcy u ok. 90% osób choroba nie postępuje. Szansę na lepsze życie ma **60\-80% Pacjentów po allogenicznym przeszczepie szpiku kostnego.** (10\)


3\. **Ostra białaczka szpikowa (AML)** – terapię należy rozpocząć szybko ze względu na ostry przebieg białaczki. Nierozpoczęcie leczenia powoduje śmierć w ciągu 2\-3 miesięcy po postawieniu diagnozy. **Po chemioterapii remisja występuje u 50\-80% Pacjentów, ale u 60\-85% następuje nawrót po ok. 2\-3 latach**. (11\)


4\. **Ostra białaczka limfoblastyczna (ALL)** – rokowania są uzależnione od wieku. W przypadku **dzieci leczenie kończy się pozytywnie w 90% przypadków**. U Pacjentów **między 18 a 55 lat szanse na wyleczenie są na poziomie 50%**. Osobom **powyżej 55 roku życia udaje się wyzdrowieć w 25\-30% przypadków**. (12\)


### Szpiczak – rokowania:


Badania wykazują, że co 10 osoba chorująca na nowotwór krwi dowiaduje się, że ma szpiczaka. (13\) Rokowania mogą być różne w zależności od zachodzących mutacji. W przypadku szpiczaka plazmocytowego nazywanego również mnogim nawroty są częste. Wyleczenie go w pełni rzadko jest możliwe – wszystko zależy od organizmu i reakcji na leczenie. **Średnia długość życia wynosi od 3 do 5 lat. (14\) Według niektórych źródeł, przy wykorzystaniu nowoczesnych terapii, może to być 7\-10 lat**. (15\)


[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


Bibliografia:


1\. [https://gco.iarc.fr/today/en/dataviz/tables?mode\=population\&cancers\=33\_34\_35\_36\&multiple\_cancers\=1\&populations\=100\_112\_191\_196\_203\_208\_233\_246\_250\_276\_300\_348\_352\_372\_380\_40\_428\_440\_442\_470\_498\_499\_528\_56\_578\_616\_620\_642\_643\_688\_70\_703\_705\_724\_752\_756\_8\_804\_807\_826\&multiple\_populations\=1](https://gco.iarc.fr/today/en/dataviz/tables?mode=population&cancers=33_34_35_36&multiple_cancers=1&populations=100_112_191_196_203_208_233_246_250_276_300_348_352_372_380_40_428_440_442_470_498_499_528_56_578_616_620_642_643_688_70_703_705_724_752_756_8_804_807_826&multiple_populations=1)


2\. [https://hematoonkologia.pl/aktualnosci/news/id/3506\-miesiac\-swiadomosci\-nowotworow\-krwi\-wypowiedzi\-ekspertow\-historie\-pacjentow](https://hematoonkologia.pl/aktualnosci/news/id/3506-miesiac-swiadomosci-nowotworow-krwi-wypowiedzi-ekspertow-historie-pacjentow)


3\. <http://onkologia.org.pl/chloniaki/>


4\. [https://www.medexpress.pl/nadzieja\-dla\-pacjentow\-z\-agresywnym\-chloniakiem/67470](https://www.medexpress.pl/nadzieja-dla-pacjentow-z-agresywnym-chloniakiem/67470)


5\. [https://hematoonkologia.pl/info\-o\-chorobach/chloniak\-grudkowy\-faq](https://hematoonkologia.pl/info-o-chorobach/chloniak-grudkowy-faq)


6\. <http://onkologia.org.pl/chloniaki/>


7\. [https://www.medexpress.pl/czujnosc\-hematoonkologiczna\-musimy\-miec\-we\-krwi/81778](https://www.medexpress.pl/czujnosc-hematoonkologiczna-musimy-miec-we-krwi/81778)


8\. [http://hematologia.warsawpress.com/index.php/2020/06/27/innowacyjna\-terapia\-car\-t/](http://hematologia.warsawpress.com/index.php/2020/06/27/innowacyjna-terapia-car-t/)


9\. <http://www.poltransplant.pl/Download/Aktualnosci/Transplantologia_w_Polsce.pdf>


10\. [https://onkolmed.pl/przewlekla\-bialaczka\-szpikowa\-przyczyny\-objawy\-i\-leczenie](https://onkolmed.pl/przewlekla-bialaczka-szpikowa-przyczyny-objawy-i-leczenie)


11\. Wierzbowska A., Ostra białaczka szpikowa, \[w:] Zalecenia postępowania diagnostyczno\-terapeutycznego w nowotworach złośliwych 2013


12\. [https://hematoonkologia.pl/informacje\-dla\-chorych/materialy\-ogolne/id/4359\-nowe\-mozliwosci\-leczenia\-ostrej\-bialaczki\-limfoblastycznej](https://hematoonkologia.pl/informacje-dla-chorych/materialy-ogolne/id/4359-nowe-mozliwosci-leczenia-ostrej-bialaczki-limfoblastycznej)


13\. [https://hematoonkologia.pl/informacje\-dla\-chorych/news/id/2525\-co\-dziesiaty\-chory\-na\-nowotwor\-krwi\-ma\-szpiczaka\-zwykle\-wykrywany\-jest\-on\-zbyt\-pozno](https://hematoonkologia.pl/informacje-dla-chorych/news/id/2525-co-dziesiaty-chory-na-nowotwor-krwi-ma-szpiczaka-zwykle-wykrywany-jest-on-zbyt-pozno)


14\. [https://hematoonkologia.pl/info\-o\-chorobach/szpiczak\-plazmocytowy\-przebieg](https://hematoonkologia.pl/info-o-chorobach/szpiczak-plazmocytowy-przebieg)


15\. [http://onkologia.org.pl/szpiczak\-mnogi\-nowotwory\-komorek\-plazmatycznych/](http://onkologia.org.pl/szpiczak-mnogi-nowotwory-komorek-plazmatycznych/)


