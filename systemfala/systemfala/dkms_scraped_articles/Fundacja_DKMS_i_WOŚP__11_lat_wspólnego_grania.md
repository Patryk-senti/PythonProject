---
title: "Fundacja DKMS i WOŚP - 11. lat wspólnego grania!"
url: "https://www.dkms.pl/dzialaj/dolacz-do-akcji/wosp"
---

# Fundacja DKMS i WOŚP - 11. lat wspólnego grania!

#### To już **11** **Finał,** podczas którego wspólnie gramy razem z Wielką Orkiestrą Świątecznej Pomocy. Działania, które od ponad dekady podejmujemy, zaowocowały ponad 30 **000** zarejestrowanych potencjalnych Dawców szpiku! Spośród nich ponad **130** osób oddało już swoje krwiotwórcze komórki macierzyste chorym z różnych zakątków świata.


Oznacza to, że ponad 130 osób otrzymało drugą szansę na życie! 
![](data:image/svg+xml;charset=utf-8,%3Csvg%20height='1281'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/9bdfb1e8-933c-4368-98fd-2d651cdf7df7/6W2A5308.jpg?w=1920&h=1281&auto=format&lossless=true&fit=crop)
Nie zwalniamy tempa i już dziś zapraszamy Was do wspólnego świętowania! Możliwości jest wiele. Możesz zorganizować razem z nami **Dzień Dawcy Szpiku** w pobliskim **Sztabie WOŚP**, lub zachęcać swoich bliskich do rejestracji korzystając z rejestracji online dostępnej na tej stronie. 


### Dawca faktyczny z WOŚP


"Zostałem faktycznym Dawcą szpiku i jestem z tego niewyobrażalnie dumny! Moja historia jako Dawcy zaczęła się dość niespodziewanie. W wieku 18 lat, czyli prawie 5 lat temu, dołączyłem do bazy Dawców szpiku Fundacji DKMS podczas Finału WOŚP. Podszedłem wtedy do stanowiska rejestracyjnego, wypełniłem ankietę medyczną i pobrałem wymaz z wewnętrznej strony policzka. W tak prosty sposób zostałem potencjalnym Dawcą szpiku."


– wspomina Sebastian.


![](data:image/svg+xml;charset=utf-8,%3Csvg%20height='890'%20width='890'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/c217672c-6c39-4bdb-969e-15e6cc70a9e7/Sebastian.jpg?w=890&h=890&auto=format&lossless=true&fit=crop)
Po 3 latach od rejestracji zadzwonił telefon. Pamiętam to do dziś \- wracałem zdenerwowany w zatłoczonym autobusie z jakiegoś́ wykładu na uczelni. Ten telefon odmienił cały dzień. Dowiedziałem się, że moja „bliźniaczka genetyczna” potrzebuje pomocy. Oczywiście ta informacja spadła na mnie jak grom z jasnego nieba, ale jednocześnie ucieszyłem się, że będę mógł dać jej nadzieję na nowe, zdrowe życie. Wkrótce zaczęła się seria badań \- i udało się! Mój szpik poleciał do dorosłej kobiety z Portugalii. Jeżeli zastanawiacie się nad dołączeniem do grona potencjalnych Dawców szpiku, to zachęcam Was z całego serca! Może właśnie w tym momencie wasz „bliźniak genetyczny” czeka na pomoc! Być może jesteście dla niego jedynym ratunkiem i szansą na życie! – dodaje Sebastian.


Dlaczego to takie ważne?
Na świecie spośród 8 mld ludzi, tylko 0,5% jest zarejestrowanych jako potencjalni Dawcy szpiku. Pomagaj razem z nami i wspieraj ideę dawstwa szpiku! Każda zarejestrowana osoba to jedna szansa więcej dla chorych czekających na tą jedną najważniejszą wiadomość \- jest Dawca!


Kto może zostać potencjalnym Dawcą?
Potencjalnym Dawcą Szpiku może zostać każdy ogólnie zdrowy człowiek pomiędzy 18\. a 55\. rokiem życia. Wystarczy się zarejestrować i być świadomym swojego zobowiązania.


Rejestruję się jako potencjalny Dawca szpiku![Pomagam!](/zarejestruj-sie-teraz "Zarejestruj sie teraz")
Jeśli zarejestrowałeś się już w bazie Fundacji DKMS, możesz dalej pomagać i zachęcać swoich bliskich do rejestracji. Wyślij im link do tej strony i zachęć do zamówienia pakietu rejestracyjnego online!


Fakty o dawstwie krwiotwórczych komórek macierzystych
* Szpiku nie pobiera się z kręgosłupa!
* Tatuaż nie wyklucza z możliwości rejestracji jako potencjalny Dawca szpiku
* Mimo, że w Polsce utarło się określenie Dawca szpiku jako określenie dla Dawcy krwiotwórczych komórek macierzystych, to właśnie o te komórki tutaj chodzi i to one są pobierane z organizmu Dawcy w obu przypadkach. Kiedyś jedyną metodą pobrania była ta z talerza kości biodrowej, dlatego historycznie utarło się określenie Dawca szpiku. Dziś tak naprawdę można tak nazwać tylko 10% Dawców :)
* Grupa krwi Dawcy i Pacjenta nie muszą być takie same – Pacjent przejmuje grupę krwi Dawcy po przeszczepieniu

