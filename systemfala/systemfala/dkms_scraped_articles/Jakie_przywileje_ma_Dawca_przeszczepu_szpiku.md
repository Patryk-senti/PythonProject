---
title: "Jakie przywileje ma Dawca przeszczepu szpiku?"
url: "https://www.dkms.pl/o-pobraniu/po-pobraniu/jakie-przywileje-ma-dawca-przeszczepu-szpiku"
---

# Jakie przywileje ma Dawca przeszczepu szpiku?

## Oddając krwiotwórcze komórki macierzyste, dla Pacjenta chorego na nowotwór krwi, dałeś mu szansę na powrót do zdrowia. Za Twój poświęcony czas i nieocenioną pomoc przysługują Ci przywileje Dawcy Przeszczepu. Jakie?

#### **Zwrot kosztów**


![](data:image/svg+xml;charset=utf-8,%3Csvg%20height='533'%20width='400'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/3d802817-c30e-43cc-8ce5-1337e902a345/maja.jpg?w=400&h=533&auto=format&lossless=true&fit=cover)Maja oddała komórki macierzyste potrzebującemu przeszczepienia Pacjentowi.
Każdy Dawca, który brał udział w procedurze pobrania krwiotwórczych komórek macierzystych bądź szpiku kostnego, może ubiegać się o zwrot kosztów wyżywienia oraz przejazdu na badania wstępne i pobranie. Jeśli na pobranie jechałeś z osobą bliską, koszt jej przejazdu również podlega możliwości rozliczenia. Wyślij do nas paragony lub faktury a do listu dołącz wypełnioną tabelę rozliczeń, którą otrzymałeś wraz z informacjami o procedurze. Całość wyślij pocztą na adres fundacji. Zwrot kosztów powinieneś otrzymać do 14 dni od otrzymania przez nas rozliczenia.


#### **Dni wolne**


Dawcy na czas badań wstępnych oraz pobrania, przysługują pełnopłatne dni wolne. Lekarz   

z ośrodka pobierającego, na Twoją prośbę, może wystawić Ci zwolnienie. Dodatkowo Fundacja DKMS może przygotować pismo, które będziesz mógł przedstawić pracodawcy.


Zgodnie z art. 92 § 1 pkt. 3 kodeksu pracy za czas niezdolności pracownika do pracy, spowodowany koniecznością poddania się niezbędnym badaniom lekarskim, przewidzianym dla kandydatów na Dawców komórek, tkanek i narządów oraz czas poddania się zabiegowi pobrania komórek, tkanek i narządów – w okresie wskazanym w pkt. 1\.


#### **Przywileje Dawcy w świetle prawa**


**Legitymacja i odznaka Dawcy Przeszczepu**


Bezpośrednio po donacji, ośrodek pobierający wydał Ci legitymację i odznakę „Dawcy Przeszczepu”, która uprawnia Cię do przywilejów związanych z tym tytułem.


Jakie przywileje przysługują Dawcy Przeszczepu?


* Możesz korzystać poza kolejnością **z ambulatoryjnej opieki zdrowotnej w ramach NFZ. Czyli takiej, która nie wymaga leczenia całodobowego np. konsultacja lekarska, wykonanie badań diagnostycznych, rehabilitacja czy drobne zabiegi niewymagające całodobowego przebywania w placówce medycznej.**
* Świadczenie zdrowotne powinno zostać udzielone w dniu, w którym zgłosiłeś się do placówki medycznej. Nie obowiązuje Cię kolejka czy zapisy. Jeśli zdarzy się, że z jakichś przyczyn w dniu zgłoszenia nie ma możliwości udzielenia świadczenia, wówczas placówka powinna wyznaczyć inny termin w ciągu 7 dni roboczych od zgłoszenia.


Legitymacja i odznaka „Zasłużonego Dawcy Przeszczepu”


Jeśli oddałeś komórki macierzyste lub regenerujące się komórki i tkanki więcej niż raz,   

to przysługuje Ci legitymacja i odznaka „Zasłużonego Dawcy Przeszczepu”, która uprawnia Cię do przywilejów związanych z tym tytułem.


* Ośrodek pobrania, w którym oddawałeś komórki zgłosi się do Ministerstwa Zdrowia z prośbą o wydanie Tobie legitymacji i odznaki „Zasłużonego Dawcy Przeszczepu”.
* Ministerstwo Zdrowia jest organem nadającym tytuł i wydającym odznakę oraz legitymacje „Zasłużonego Dawcy Przeszczepu”. Istnieją dwa sposoby dostarczenia dokumentów do Dawcy. Pierwszym z nich jest wydarzenie organizowane raz do roku przez Ministerstwo Zdrowia, na którym to wręczane są odznaczenia. Kolejnym sposobem jest dostarczenie odznaczenia pocztą polską.
* Jeśli od momentu donacji upłynął rok a Ty nie otrzymałeś legitymacji skontaktuj się bezpośrednio z Ministerstwem Zdrowia z wydziałem Transplantologii i Krwiolecznictwa pod mailem kancelaria@mz.gov.pl.


Jakie przywileje przysługują „Zasłużonemu Dawcy Przeszczepu”?


* Dalej masz możliwość do korzystania poza kolejnością **z ambulatoryjnej opieki zdrowotnej w ramach NFZ.** Świadczenie zdrowotne powinno zostać udzielone w dniu, w którym zgłosiłeś się do placówki medycznej. Nie obowiązuje Cię kolejka czy zapisy. Jeśli zdarzy się, że z jakichś przyczyn w dniu zgłoszenia nie ma możliwości udzielenia świadczenia, wówczas placówka powinna wyznaczyć inny termin w ciągu 7 dni roboczych od zgłoszenia.
* Dodatkowo przysługuje Ci również bezpłatne zaopatrzenie w leki (do wysokości limitu finansowania muszą być one objęte wykazem leków refundowanych). Na stronie http://bil.aptek.pl/servlet/pacjent/fupraw możesz sprawdzić, jakie leki są objęte refundacją.
* Możesz również bezpłatnie zaopatrzyć się w leki, które można stosować w związku z oddawaniem krwi lub w związku z oddawaniem szpiku lub innych regenerujących się komórek i tkanek albo narządów.


**Zgubienie legitymacji i odznaki**


W przypadku zgubienia legitymacji lub odznaki Dawcy Przeszczepu, skontaktuj się bezpośrednio z ośrodkiem pobrania, w którym odbyła się donacja. Jeśli zgubiłeś Legitymację Zasłużonego Dawcy Przeszczepu, skontaktuj się z Ministerstwem Zdrowia.


![](data:image/svg+xml;charset=utf-8,%3Csvg%20height='438'%20width='667'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/9d03c1d9-7c3d-40a5-82ea-4745cc75680b/tab.1.png?w=667&h=438&auto=format&lossless=true&fit=crop)
#### **Komunikacja miejska**


Poruszając się komunikacją miejską w danym mieście sprawdź, czy potrzebny Ci będzie bilet.   

W wielu miejscowościach w Polsce Dawcy mają przywilej jeździć za darmo. Bez biletu możesz podróżować komunikacją w Białymstoku, Tarnobrzegu, Zielonej Górze, Włocławku, Wrocławiu, Łodzi, a w Słupsku, bilet roczny dla Dawcy Przeszczepu wynosi 50 zł. Jako Zasłużony Dawca Przeszczepu możesz korzystać z komunikacji miejskiej bezpłatnie w: Warszawie, Krakowie, Białymstoku, Lublinie, Białej Podlaskiej, Poznaniu, Bydgoszczy, Elblągu, Rzeszowie, Wrocławiu, Mielcu, Szczecinie, Koszalinie oraz Toruniu.


![](data:image/svg+xml;charset=utf-8,%3Csvg%20height='1200'%20width='1200'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/53325b12-41ef-4397-aa50-1489331c99a9/komunikacja%20miejska%2026.03.24.png?w=1200&h=1200&auto=format&lossless=true&fit=crop)
Uprawnienia, dotyczące korzystania z nieodpłatnych przejazdów, opisane są zawsze   

w oddzielnych regulaminach przewoźników w danym mieście, dlatego zawsze śledź zmiany   

w tych regulaminach. Aby korzystać z darmowych przejazdów, należy przedstawić dokument, potwierdzający uprawnienia (Legitymację Dawcy Przeszczepu lub Legitymację Zasłużonego Dawcy Przeszczepu) oraz inny dokument, potwierdzający Twoją tożsamość.


W razie dodatkowych pytań czy wątpliwości skontaktuj się z nami.


Mail: popobraniu@dkms.pl


Telefon: \+48 22 882 96 80\.


