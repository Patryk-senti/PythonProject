---
title: "Jak Fundacja DKMS współpracuje z Dawcami faktycznymi?"
url: "https://www.dkms.pl/dawka-wiedzy/o-fundacji-dkms/dawca-faktyczny-wspolpraca"
---

# Jak Fundacja DKMS współpracuje z Dawcami faktycznymi?

## Fundacja DKMS to obecnie największy Ośrodek Dawców Szpiku w Polsce. Spośród wszystkich zarejestrowanych dotychczas osób, już ponad 13,5 tys. zostało Dawcami faktycznymi, czyli podarowało komuś szansę na życie.

**Dawcy rzeczywiści to grupa, z którą staramy się utrzymać stały kontakt.**


**Każdy Dawca rzeczywisty jest pod opieką Fundacji DKMS przez 10 lat od oddania** [**materiału do przeszczepienia**](https://www.dkms.pl/o-pobraniu/pobranie-komorek-macierzystych/pobranie-komorek-macierzystych-z-krwi-obwodowej)**, jest w tzw. procedurze obserwacji (follow up). W okresie tym, po upływie miesiąca oraz sześciu miesięcy od pobrania, Dawca zostaje poproszony o wykonanie morfologii krwi oraz o wypełnienie ankiety medycznej. Przez następne 9 lat, co roku, proszony jest o wypełnienie ankiety medycznej, która pozwala ocenić jego stan zdrowia i samopoczucia po pobraniu materiału do przeszczepienia.**


To jednak nie wszystko. Dawcy faktyczni stanowią społeczność, która stanowi ważną część Fundacji DKMS. Każdy z Dawców faktycznych zapraszany jest do Klubu Dawcy, który obecnie liczy ponad 1500 członków. Społeczność ta kontynuuje misję Fundacji DKMS oraz propaguje ideę dawstwa szpiku poprzez różne działania.


#### Dzień Dawcy Szpiku


Wielu Dawców rzeczywistych organizuje w swoich miejscowościach Dni Dawcy Szpiku lub działa jako Wolontariusz, na akcjach rejestracji organizowanych przez Fundację DKMS.


#### Media


Dawcy rzeczywiści często dzielą się swoją historią w social mediach. Ponadto zapraszamy ich do udziału w naszych kampaniach edukacyjnych i świadomościowych lub do udziału w wywiadach do mediów, dzięki czemu mogą zainspirować swoimi historiami szersze grono odbiorców. 


#### Sport


Niejednokrotnie Dawcy z Klubu Dawcy reprezentowali Fundację DKMS w różnego rodzaju wydarzeniach sportowych. 


![](data:image/svg+xml;charset=utf-8,%3Csvg%20height='1280'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/f1fefb28-d835-4317-8a66-525eb997dd19/_Y3A2981.jpg?w=1920&h=1280&auto=format&lossless=true&fit=crop)
#### Spotkania


Fundacja DKMS organizuje cykliczne spotkania Klubu Dawców. Biorą w nich udział Dawcy rzeczywiści z danego województwa. Poznają się nawzajem, zacieśniają więzi, wspierają w organizowanych inicjatywach.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
#### Darowizny


Wielu Dawców rzeczywistych wspiera Fundację DKMS za pomocą darowizn oraz przekazuje na cele statutowe fundacji 1,5% podatku.


Jesteś Dawcą rzeczywistym i chcesz przystąpić do Klubu Dawcy? [Skontaktuj się z nami](mailto:klubdawcy@dkms.pl)
[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


