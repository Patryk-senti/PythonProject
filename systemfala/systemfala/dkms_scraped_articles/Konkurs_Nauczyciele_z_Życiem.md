---
title: "Konkurs „Nauczyciele z Życiem”"
url: "https://www.dkms.pl/nauczyciele-zyciem"
---

# Konkurs „Nauczyciele z Życiem”

Czy jesteś **NAUCZYCIELEM szkoły ponadpodstawowej**, któremu idea pomagania nie jest obca? Chcesz w nią włączyć swoich uczniów i wspólnie z nimi zorganizować wyjątkową akcję charytatywną? Już dziś, wyślij zgłoszenie do konkursu „Nauczyciele z Życiem” Fundacji DKMS, w ramach ogólnopolskiego projektu \#KOMÓRKOMANIA.


#### Zawalcz o wspaniałe nagrody!


Zgłoś się do konkursu „Nauczyciele z Życiem”[ZGŁASZAM SIĘ](/kontakt/konkurs-nauczyciele-z-zyciem-w-ramach-projektu-komorkomania-w-roku-szkolnym-2024-2025 "Konkurs \"Nauczyciele z Życiem\" w ramach projektu #KOMÓRKOMANIA w roku szkolnym 2024/2025")
II edycja konkursu „Nauczyciele z Życiem”3:03
Nauczyciele ze szkół ponadpodstawowych wraz z młodzieżowym zespołem projektowym przeprowadzają wyjątkową akcję rejestracyjną potencjalnych Dawców szpiku poprzedzoną kampanią edukacyjno\-promocyjną.


**Celem konkursu** jest zarejestrowanie jak największej liczby nowych potencjalnych Dawców, umożliwienie młodzieży realizacji projektu prospołecznego i nabycie cennych w życiu i pracy umiejętności oraz podniesienie świadomości na temat idei dawstwa szpiku i nowotworów krwi wśród społeczności szkolnej. Wszystko to pozwala na realne zwiększenie szans na zdrowie i życie Pacjentów walczących z chorobą.


Konkurs i realizacja akcji w ramach projektu \#KOMÓRKOMANIA to również świetna okazja, by zaangażować młodzież w wolontariat oraz pokazać jej, że wspólne działania mogą mieć faktyczne przełożenie na ratowanie ludzkiego życia.


„Każda kolejna osoba, która dzięki projektowi \#KOMÓRKOMANIA trafi do bazy Dawców może stać się dla kogoś szansą na życie. My już wiemy, że zarejestrowana przez nas w grudniu uczennica, po niespełna trzech miesiącach została Dawcą faktycznym. Gdyby nie nasza akcja, być może chory czekałby nadal na swojego bliźniaka.”
\- Katarzyna Zinkiewicz, Laureatka II edycji konkursu, Dawczyni faktyczna.


![](data:image/svg+xml;charset=utf-8,%3Csvg%20height='1280'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/a825cd83-4ae4-4335-a078-f0cd3c0d0c8a/Pani%20Katarzyna.jpg?w=1920&h=1280&auto=format&lossless=true&fit=crop)
**ZADANIE KONKURSOWE!**


Przeprowadź akcję edukacyjno\-informacyjną na temat idei dawstwa szpiku kostnego połączoną z rejestracją potencjalnych Dawców szpiku kostnego wśród pełnoletniej społeczności szkolnej.


ETAP 1:


* Wypełnij formularz zgłoszeniowy, który znajdziesz poprzez kliknięcie w **Zgłoś się do konkursu „Nauczyciele z Życiem”**


ETAP 2:


Zaplanuj i zrealizuj na terenie szkoły akcję w ramach projektu \#KOMÓRKOMANIA, której celem będzie:


* uświadomienie społeczności szkolnej, czym jest idea dawstwa szpiku kostnego i jak ważna jest pomoc osobom chorym na nowotwory krwi,
* przeprowadzenie akcji promocyjnej z wykorzystaniem social mediów,
* rejestracja potencjalnych Dawców szpiku wśród pełnoletnich uczniów szkoły oraz całej społeczności szkolnej.


ETAP 3:


* prześlij na adres mailowy [nauczyciel@dkms.pl](mailto:nauczyciel@dkms.pl) wypełniony Formularz Sprawozdania konkursowego, zawierający opis podjętych przez Was działań w ramach projektu \#KOMÓRKOMANIA.


**NAGRODY!**


* CAMP, czyli warsztat dla Nauczyciela połączony z integracją i wymianą doświadczeń z innymi Laureatami, który odbędzie się w terminie 01\.07\-03\.07\.2025 r.
* Nagroda rzeczowa – uczniowie szkoły, w której naucza Laureat, otrzymają m.in. notesy, butelki na wodę, zakładki do książki.


![](data:image/svg+xml;charset=utf-8,%3Csvg%20height='1280'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/fb0f2ce1-d182-4f3b-b7d2-089184a59a32/Uczniowie.jpg?w=1920&h=1280&auto=format&lossless=true&fit=crop)
**KRYTERIA OCENY**


Każdy Formularz Sprawozdania konkursowego będzie rozpatrywany indywidualnie, a następnie oceniany wg poniższych kryteriów. W przypadku wątpliwości, Jury może skontaktować się z Tobą i poprosić o dodatkowe informacje.


* Wartość edukacyjna dotycząca idei dawstwa płynąca z realizacji akcji w ramach projektu \#KOMÓRKOMANIA,
* Stosunek liczby zarejestrowanych osób do pełnoletniej liczby uczniów danej szkoły,
* Stosunek liczby własnych materiałów (innowacyjność form, realizacja autorskich pomysłów uczniów, tworzenie własnych treści promocyjnych) do materiałów udostępnionych przez Organizatora,
* Efektywność i zasięg poszczególnych działań zrealizowanych w ramach projektu \#KOMÓRKOMANIA,
* Udział partnerów spoza środowiska szkoły Uczestnika.


Zgłoś się do konkursu „Nauczyciele z Życiem”[ZGŁASZAM SIĘ](/kontakt/konkurs-nauczyciele-z-zyciem-w-ramach-projektu-komorkomania-w-roku-szkolnym-2024-2025 "Konkurs \"Nauczyciele z Życiem\" w ramach projektu #KOMÓRKOMANIA w roku szkolnym 2024/2025")
**TERMINY**


Rejestracja Formularzy Zgłoszeniowych \- **01\.09\.2024 r. – 28\.02\.2025 r.**


Termin na przesłanie Sprawozdań konkursowych \- **06\.04\.2025 r. godz. 23\.59**


Czas na realizację akcji projektu \#KOMÓRKOMANIA \- **01\.09\.2024 – 28\.03\.2025 r.**


Ocena Sprawozdań \- **07\.04\.2025 r. – 11\.04\.2025 r.**


Obrady Komisji \- **14\.04\.2025 r. – 15\.04\.2025 r.**


Ogłoszenie wyników i powiadomienie Laureatów \- **16\.04\.2025 r. – 17\.04\.2025 r.**


Przekazanie nagród rzeczowych \- **22\.04\.2025 r. – 23\.04\.2025 r.**


CAMP dla Laureatów (3\-dniowy wyjazd) \- **01\.07\.2025 r. – 03\.07\.2025 r.**


  



W dniu 16\.10\.2024 r. do Regulaminu konkursowego została wprowadzona zmiana dotycząca formy wysłania Formularza zgłoszeniowego. Osoby, które do tego dnia wysłały Formularz w poprzedniej formie zostaną poinformowane w ciągu 2 dni roboczych. Zmiana nie ma wpływu na przebieg konkursu.


[Regulamin konkursowy(1,3 MB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/5c3c37ff-5fe1-437f-be5d-b6420b09955d/Regulamin%20III%20edycji%20konkursu%20Nauczyciele%20z%20%C5%BByciem%20-%20form.%20na%20stronie.pdf)[Formularz \- Sprawozdanie konkursowe(7 MB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/0ce837fb-8852-4bdc-85ec-8a8770b14ab9/05.08.2024%20Sprawozdanie%20konkursowe.pptx)[Zgoda na wykorzystanie wizerunku(235 KB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/f8255da2-37d8-40f2-b36e-8fe0ce339f10/Zgoda%20na%20rozpowszechnienie%20wizerunku.pdf)
Masz pytanie? Sekretariat Konkursu „Nauczyciele z Życiem” Fundacji DKMS[nauczyciel@dkms.pl](mailto:nauczyciel@dkms.pl " ")[Napisz do nas](mailto:nauczyciel@dkms.pl)
