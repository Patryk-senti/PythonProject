---
title: "Napiszmy nowy rozdział czyjegoś życia"
url: "https://www.dkms.pl/dzialaj/dolacz-do-akcji/agnieszkaolborska"
---

# Napiszmy nowy rozdział czyjegoś życia

Cześć! Mam na imię Agnieszka i mieszkam w Łodzi z moją zawsze oddaną i wspierającą rodziną. Jestem szczęśliwą mamą, żoną, ciocią i przyjaciółką. Pracuję jako Wicedyrektor w jednym z Przedszkoli i traktuję swoją pracę jako pasję. Oprócz tego uwielbiam Energylandię! Choć uważałam się za największego cykora na świecie, przezwyciężyłam tam mnóstwo swoich lęków, a to miejsce ładowało mnie na kolejne dni życia.


Jak wyglądał mój dzień przed chorobą? Był zupełnie normalny – praca, obowiązki domowe, spacery, przyjaciele i wiara. 


Teraz tak bardzo chciałabym do tej codzienności wrócić.
![](data:image/svg+xml;charset=utf-8,%3Csvg%20height='800'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/f8cc45bc-5f8f-49f7-9959-7f7033c3ed54/Bez%20tytu%C5%82u%20%28800%20x%20400%20px%29%20%28800%20x%20800%20px%29%20%2837%29.png?w=800&h=800&auto=format&lossless=true&fit=crop)
Na początku listopada zdiagnozowano u mnie ostrą białaczkę limfoblastyczną. Moje dni całkowicie się zmieniły. Czas spędzam w szpitalu, wspierana przez rodzinę i wspaniały zespół medyczny.


Choć czas jest ciężki wierzę, że Bóg naszykował dla mnie plan i nie pozostaje nic innego niż Jemu zaufać. Na ten moment nie potrzebuję przeszczepienia szpiku, jestem leczona w inny sposób. Swoją historią chcę jednak zwrócić Waszą uwagę dla tych Pacjentów, którzy czekają na swojego „bliźniaka genetycznego”. Dla wielu Pacjentów przeszczepienie szpiku jest jedyną możliwością na powrót do zdrowia.


Nie wahaj się i dołącz do bazy potencjalnych Dawców Szpiku! Co Cię to kosztuje? 10 minut Twojego czasu, a dla niektórych to szansa na powrót do rodziny, do domu, do swojej zwykłej codzienności.


Jak już pokonam chorobę, zorganizuję wyjazd z moimi bliskimi do Energylandii i wtedy będę najszczęśliwszą kobietą na świecie! Chociaż… oni się raczej nie zgodzą. Ale szczęście przyniesie mi też sam fakt, że będę mogła z nimi być gdziekolwiek na Ziemi z pudełkiem lodów bakaliowych, przegryzając arbuza i jedząc pyszny makaron.


 Agnieszka


Kto może zostać potencjalnym Dawcą?
**Potencjalnym Dawcą Szpiku** może zostać każdy ogólnie zdrowy człowiek pomiędzy 18\. a 55\. rokiem życia i nieposiadający znacznej nadwagi. Wystarczy się zarejestrować i być świadomym swojego zobowiązania. 


Chcesz wspólnie z nami działać dla Agnieszki?![](data:image/svg+xml;charset=utf-8,%3Csvg%20height='900'%20width='900'%20xmlns='http://www.w3.org/2000/svg'%20version='1.1'%3E%3C/svg%3E)![Patrycja Krajewska]( "Patrycja Krajewska")![Patrycja Krajewska](https://assets-eu-01.kc-usercontent.com:443/bed48093-082e-0109-4b5f-7bdadab5eedd/01098341-af5a-4b07-89be-c340b22abceb/Patrycja%20Krajewska.jpg?w=300&h=300&auto=format&lossless=true&fit=cover "Patrycja Krajewska") Patrycja KrajewskaKoordynator ds. Rekrutacji Dawców[patrycja.krajewska@dkms.pl](mailto:patrycja.krajewska@dkms.pl " Patrycja Krajewska")[\+48 515 143 667](tel:+48%20515%20143%20667 " Patrycja Krajewska")[Zorganizuj Dzień Dawcy](/kontakt/dzien-dawcy "Zorganizuj Dzień Dawcy Szpiku")
#### Zarejestrowałeś się? Jesteś już w bazie Fundacji DKMS?


**Udostępnij ten apel swoim przyjaciołom i rodzinie!**


  



