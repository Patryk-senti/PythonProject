---
title: "Jakie są najbardziej powszechne choroby, które eliminują z bycia Dawcą?"
url: "https://www.dkms.pl/dawka-wiedzy/o-rejestracji/jakie-sa-najbardziej-powszechne-choroby-ktore-eliminuja-bycie-dawca"
---

# Jakie są najbardziej powszechne choroby, które eliminują z bycia Dawcą?

## Istnieje szereg chorób, które wykluczają z bycia Dawcą szpiku. Podczas rejestracji w bazie, chętny jest pytany o swój stan zdrowia, aby od razu na tym etapie wykluczyć osoby, które komórek macierzystych oddawać nie mogą. Jakie choroby, które występują dosyć często eliminują możliwość zostania Dawcą?

### Cukrzycy nie oddadzą szpiku


Do często występujących schorzeń, które eliminują z bycia Dawcą szpiku należy m.in. cukrzyca (wyjątek stanowi ta występująca w czasie ciąży, o ile minęła po porodzie), nadczynność tarczycy, zakażenie wirusami zapalenia wątroby typu B i C, choroby autoimmunologiczne, nie poddające się kontroli leczniczej. Dawcami nie mogą być również osoby, które [zmagają się z astmą](/dawka-wiedzy/o-rejestracji/czy-chorujac-na-astme-oskrzelowa-mozna-zostac-dawca-szpiku "Czy chorując na astmę oskrzelową, można zostać Dawcą szpiku?"), alergią oraz nadciśnieniem – wyjątkiem są sytuacje, kiedy te choroby są dobrze kontrolowane, ale nadal wymaga to konsultacji z lekarzem. Również osoby zarażone wirusem HIV nie mogą oddać szpiku.


### Przebyłeś poważną chorobę? Sprawdź, czy możesz być Dawcą?


Wszelkie choroby nowotworowe wykluczają możliwość zostania Dawcą szpiku. Podobnie jest po przebytym zawale serca, udarze, zakrzepicy żył głębokich. Kamica nerkowa nawrotowa, reumatoidalne zapalenie stawów, łuszczyca również eliminują możliwość oddawania szpiku.


### Choroby psychiczne i uzależnienia


Niektóre choroby psychiczne, jak inne choroby, mogą być przeciwwskazaniem do dawstwa. Oprócz rozpoznanej jednostki chorobowej pod uwagę brana jest ciężkość nasilenia objawów, uzyskanie kontroli choroby, stosowane leczenie farmakologiczne czy konieczność hospitalizacji z powodu choroby psychicznej w przeszłości. Decyzja o donacji każdorazowo podejmowana jest indywidualnie. Ostateczna kwalifikacja Dawców do procedury pobrania z ww. schorzeniami często podejmowana jest w oparciu o opinię lekarza prowadzącego.


Dawcą nie zostaną osoby uzależnione od alkoholu, narkotyków i leków. Wyjątkiem jest wieloletni okres trwałej abstynencji bez rozpoznania narządowych powikłań wynikających z przebytego uzależnienia.


Pomóż znaleźć Dawcę bliskiej osobieZorganizuj Dzień Dawcy szpiku dla osoby potrzebującej przeszczepienia. Razem możemy znaleźć Dawcę. Zgłoś się.[Zorganizuj Dzień Dawcy](https://www.dkms.pl/dzialaj/pomoz-inaczej/dzien-dawcy-szpiku-dla-pacjenta)
Zupełnie innym przypadkiem, który może eliminować z bycia Dawcą jest… niedowaga lub nadwaga. Zostać Dawcą może osoba o wskaźniku masy ciała nie wyższym niż 40 BMI (chociaż odradza się to też osobom z BMI powyżej 35\). W przypadku niedowagi jest to związane z ryzykiem niewygenerowania odpowiedniej liczby krwiotwórczych komórek macierzystych. Natomiast nadwaga i otyłość są chorobami, które bardzo często współwystępują z innymi nieprawidłowościami, zaburzeniami czy chorobami (zaburzenia gospodarki węglowodanowej, cukrzyca, dyslipidemie, miażdżyca, przedwczesna choroba niedokrwienna serca etc). Dodatkowo istnieje wyższe ryzyko powikłań w trakcie procedury pobrania. \- Renata Rafa, Fundacja DKMS
[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


[Zorganizuj Dzień Dawcy szpiku dla osoby potrzebującej przeszczepienia. Razem możemy znaleźć Dawcę. Zgłoś się.](https://www.dkms.pl/dzialaj/pomoz-inaczej/dzien-dawcy-szpiku-dla-pacjenta "Zorganizuj Dzień Dawcy Szpiku dla Pacjenta")


