---
title: "Jak przetrwać na oddziale? Praktyczny poradnik onkomamy"
url: "https://www.dkms.pl/dawka-wiedzy/o-programie-wsparcia-pacjentow/jak-przetrwac-na-oddziale-praktyczny-poradnik-onkomamy"
---

# Jak przetrwać na oddziale? Praktyczny poradnik onkomamy

## Jak odnaleźć się po usłyszeniu diagnozy choroby nowotworowej własnego dziecka? Jak zorganizować życie w szpitalu, pogodzić je z tym co zostawia się przed drzwiami oddziału hematologicznego, który przez następne dni, a często i długie miesiące staje się nowym domem? 

**Zdecydowana większość chorych trafia na oddział onkologiczny z marszu. Są nieprzygotowani na dłuższy pobyt. Bo jak masz się przygotować, kiedy podstępny nowotwór atakuje znienacka?** 


**Odpowiedzi na to i wiele innych pytań, jakie stają przed onkorodzicami znajdują się w poradniku napisanym przez Dorotę Kieszek, mamę 5\-letniego Jasia, który przeszedł ciężką walkę z ostrą białaczką limfoblastyczną, przeszczepienie szpiku kostnego od Dawcy niespokrewnionego i już u siebie w domu dzielnie wraca do formy.**


Dorota również nie była gotowa na to co usłyszała na początku września 2020 roku w Dziecięcym Szpitalu Klinicznym im. Polikarpa Brudzińskiego w Warszawie i nie spodziewała się, że ich pierwszy pobyt na oddziale potrwa nieprzerwanie cztery długie miesiące.


![](data:image/svg+xml;charset=utf-8,%3Csvg%20height='1080'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/d1a89839-8747-4d03-9872-30e4aeac83a7/poradnik%20onkomamy.png?w=1920&h=1080&auto=format&lossless=true&fit=crop)
Z ogromu zebranych doświadczeń, wiedzy i wsparcia, jakie otrzymała od ludzi spotkanych na drodze leczenia powstał poradnik „Jak przetrwać na oddziale?”. Jest to zbiór praktycznych porad, wskazówek i osobistych refleksji Doroty. Razem ze swoim synem Jasiem spędziła na oddziale warszawskiego szpitala długie miesiące leczenia, którego kolejnym etapem było przeszczepieniem szpiku kostnego od Dawcy niespokrewnionego w Uniwersyteckim Szpitalu Dziecięcym w Lublinie. Jaś wygrał z ostrą białaczką limfoblastyczną i wraz ze swoją rodziną stawia w domu kolejne kroki przybliżające go do powrotu do pełni sił i zdrowia.


![](data:image/svg+xml;charset=utf-8,%3Csvg%20height='2048'%20width='1532'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/fd06f894-a616-400f-b9c2-c813c8f690a5/270241044_380625603835071_2716748277052146851_n.jpg?w=1532&h=2048&auto=format&lossless=true&fit=crop)
W poradniku znajdują się gotowe listy rzeczy, jakie warto zabrać na oddział dla dziecka i rodzica. Opisy szpitalnego oddziału hematoonkologicznego i zasad funkcjonowania jakie tam panują pozwoli przygotować się i szybciej odnaleźć w zupełnie nowej, szpitalnej rzeczywistości, zwłaszcza w sytuacji panującej pandemii. W książce znajduje się również spis i wyjaśnienie najczęściej słyszanych na oddziale trudnych, medycznych terminów oraz podstawowa wiedza, jak czytać dokumenty medyczne i wyniki badań.


#### Pobierz bezpłatnie poradnik "Jak przetrwać na oddziale? Poradnik onkomamy" autorstwa Doroty Kieszek.


["Jak przetrwać na oddziale? Poradnik onkomamy" PDF(1,19 MB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/294fa04b-afc0-4e5b-805c-456f11e99071/Dorota-Kieszek-Jak-przetrwac-na-oddziale_poradnik-onkomamy_tyledozrobienia_fundacja.pdf)
#### Obejrzyj film i poznaj historię mamy Jasia


Odtwórz4:26
#### Co zabrać do szpitala, gdy Pacjentem jest dziecko?


![](data:image/svg+xml;charset=utf-8,%3Csvg%20height='792'%20width='612'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/b1ea85aa-85cd-4eb6-9bb0-20616e43c046/checklista1.jpg?w=612&h=792&auto=format&lossless=true&fit=crop)
![](data:image/svg+xml;charset=utf-8,%3Csvg%20height='792'%20width='612'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/cf53af37-5764-4c88-b7cf-4e58f96008af/checklista2.jpg?w=612&h=792&auto=format&lossless=true&fit=crop)
![](data:image/svg+xml;charset=utf-8,%3Csvg%20height='792'%20width='612'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/c1921b4c-46db-436e-9d32-7d38eb0ccd4a/checklist3.jpg?w=612&h=792&auto=format&lossless=true&fit=crop)
Wydawcą poradnika jest [Wyd. Dlaczemu](https://www.facebook.com/wydawnictwodlaczemu/).


