---
title: "Wolontariat - dla kogo i na czym polega?"
url: "https://www.dkms.pl/dawka-wiedzy/o-rejestracji/wolontariat-na-czym-polega"
---

# Wolontariat - dla kogo i na czym polega?

## Zdarza się, że z powodów zdrowotnych nie możemy zarejestrować się do bazy Dawców szpiku. Nie oznacza to jednak, że nie możemy pomóc chorym na nowotwory krwi! Przeciwnie! Jest wiele sposobów na to, żeby zwiększyć szansę na znalezienie „bliźniaka genetycznego” dla potrzebującego Pacjenta. 

### **Zorganizuj Dni Dawcy**


Jeśli zdrowie nie pozwala Ci na zostanie potencjalnym Dawcą szpiku, to nic nie stoi na przeszkodzie, żebyś to Ty rejestrował innych! Służą temu Dni Dawcy, które każdy z nas może zorganizować w swojej szkole, na uczelni, miejscu pracy czy mieście. Rok ma 365 dni, więc możesz przejąć inicjatywę i sprawić, że jeden z nich będzie należał do Ciebie!


Często w gronie naszych bliskich lub znajomych znajduje się osoba, która usłyszała diagnozę – nowotwór krwi. Pomimo tak trudnej sytuacji możesz jej pomóc, organizując Dzień Dawcy dedykowany konkretnej osobie i wszystkim innym potrzebującym przeszczepienia szpiku Pacjentom. Wystarczy, że do nas napiszesz na adres [dziendawcy@dkms.pl](mailto:dziendawcy@dkms.pl), a my przeprowadzimy Cię przez wszystkie etapy organizacji Dnia Dawcy – być może to właśnie podczas niego znajdą się Dawcy dla wielu potrzebujących przeszczepienia Pacjentów.


**A jak wygląda to krok po kroku?**


* Napisz do nas na [dziendawcy@dkms.pl](mailto:dziendawcy@dkms.pl)
* Skontaktuje się z Tobą koordynator i wspólnie ustalimy szczegóły przedsięwzięcia
* Zbierzemy wszystkie potrzebne zgody i dokumenty
* Zaplanujemy działania edukacyjne i promocyjne
* Zapewnimy Ci wszystkie niezbędne materiały do przeprowadzenia akcji
* Co będziesz robić? Po odpowiednim przeszkoleniu, będziesz rejestrować potencjalnych Dawców szpiku wspólnie ze wspierającymi Cię Wolontariuszami


Szukanie odpowiedniego Dawcy jest jak szukanie igły w stoku siana. Dla75% Pacjentów,chorujących na nowotwory krwi i zakwalifikowanych do przeszczepienia szpiku, szansą na powrót do zdrowia jest przeszczepienie krwiotwórczych komórek macierzystych od niespokrewnionego Dawcy. Im więcej zarejestrowanych potencjalnych Dawców, tym większa szansa dla chorych na znalezienie „bliźniaka genetycznego”. **Każdy może zorganizować Dzień Dawcy – Ty też!**


Pomóż znaleźć Dawcę bliskiej osobieZorganizuj Dzień Dawcy szpiku dla osoby potrzebującej przeszczepienia. Razem możemy znaleźć Dawcę. Zgłoś się.[Zorganizuj Dzień Dawcy](https://www.dkms.pl/dzialaj/pomoz-inaczej/dzien-dawcy-szpiku-dla-pacjenta)
### **Zaangażuj się w wolontariat**


Jeśli lubisz działać, to wolontariat jest dla Ciebie! Żeby zostać wolontariuszem Fundacji DKMS nie musisz mieć wykształcenia medycznego – ani ogromnego doświadczenia. To, co jest niezbędne, to odrobina wolnego czasu i przede wszystkim – Twoje chęci.


Wolontariusze Fundacji DKMS pomagają nam rejestrować potencjalnych Dawców szpiku podczas Dni Dawcy \- w całej Polsce. Wszystkie aktualnie odbywające się akcje w całej Polsce zamieszczamy w [kalendarzu Dni Dawcy](/dzialaj/kalendarz-wydarzen "Kalendarz wydarzeń").


To właśnie dzięki naszym wolontariuszom coraz więcej Pacjentów, potrzebujących przeszczepienia krwiotwórczych komórek macierzystych, znajduje swojego „bliźniaka genetycznego”. Chcesz do nas dołączyć? [Wyślij swoje zgłoszenie](/wolontariusz "Wolontariusz")!


### **Propaguj ideę dawstwa**


Twoją ogromną pomocą będzie również propagowanie idei dawstwa w swoim otoczeniu. Rozmawiaj ze znajomymi o przeszczepieniu szpiku – i jego roli w leczeniu chorób nowotworowych krwi, przekazuj wiedzę, obalaj mity i przedstawiaj fakty, związane z dawstwem szpiku. Jeśli ktoś z Twojego otoczenia myśli o zostaniu Dawcą, ale jeszcze się waha, to możesz pokazać mu stronę [Dawka wiedzy](/dawka-wiedzy "Dawka wiedzy"), na której będzie mógł dowiedzieć się więcej o idei dawstwa.


### **Przekaż darowiznę**


Możesz również wesprzeć nas finansowo, [przekazując Fundacji DKMS dowolną darowiznę](/dzialaj/przekaz-darowizne "Przekaż darowiznę"). Jak ją spożytkujemy? Przebadamy kolejnych potencjalnych Dawców szpiku! Całkowity koszt takiego badania to 180 zł, więc Twoje wsparcie finansowe to realna nadzieja dla chorych na znalezienie „bliźniaka genetycznego”. Jeśli jesteś aktywnym użytkownikiem Facebooka, to możesz także z okazji swoich urodzin założyć zbiórkę publiczną na rzecz Fundacji DKMS.


**Jak widzisz, nawet jeśli nie możesz zostać potencjalnym Dawcą szpiku, to jest wiele innych sposobów na to, aby dołączyć do wielkiej drużyny Fundacji DKMS. Każdy z nich jest równie ważny i realnie pomaga wielu Pacjentom, chorującym na nowotwory krwi.**


[Zorganizuj Dzień Dawcy szpiku dla osoby potrzebującej przeszczepienia. Razem możemy znaleźć Dawcę. Zgłoś się.](https://www.dkms.pl/dzialaj/pomoz-inaczej/dzien-dawcy-szpiku-dla-pacjenta "Zorganizuj Dzień Dawcy Szpiku dla Pacjenta")


Jeśli chcesz dowiedzieć się więcej na temat wolontariatu, koniecznie przeczytaj inne nasze artykuły:


* [Zadania wykonywane przez Wolontariuszy](/dawka-wiedzy/o-rejestracji/zadania-wykonywane-przez-wolontariuszy-fundacji-dkms "Zadania wykonywane przez wolontariuszy Fundacji DKMS")
* [Jak zacząć wolontariat? Przewodnik dla niepełnoletnich, którzy chcą się zaangażować](/dawka-wiedzy/o-rejestracji/jak-zaczac-wolontariat-przewodnik-dla-niepelnoletnich-ktorzy-chca-sie-zaangazowac "Jak zacząć wolontariat? Przewodnik dla niepełnoletnich, którzy chcą się zaangażować")
* [Międzynarodowy Dzień Wolontariusza: historia i znaczenie wolontariatu](/dawka-wiedzy/o-rejestracji/miedzynarodowy-dzien-wolontariusza-historia-i-znaczenie-wolontariatu "Międzynarodowy Dzień Wolontariusza: historia i znaczenie wolontariatu")

