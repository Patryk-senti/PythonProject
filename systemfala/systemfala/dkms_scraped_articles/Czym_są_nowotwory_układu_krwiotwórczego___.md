---
title: "Czym są nowotwory układu krwiotwórczego?   "
url: "https://www.dkms.pl/dawka-wiedzy/o-nowotworach-krwi"
---

# Czym są nowotwory układu krwiotwórczego?   

## W Polsce co 40 minut ktoś dowiaduje się, że choruje na nowotwór krwi min. białaczkę. Tę diagnozę słyszą rodzice małych dzieci, młodzież, dorośli. Bez względu na wiek – każdy może zachorować. Na szczęście każdy może też pomóc. Dla wielu chorych jedyną szansą na życie jest przeszczepienie szpiku lub komórek macierzystych od niespokrewnionego Dawcy.

Dowiedz się więcej o nowotworach krwi.

Nasza krew przepływa przez naczynia krwionośne, zaopatrując wszystkie tkanki organizmu w składniki odżywcze. W około 5 litrach krwi krążącej w naszym organizmie znajdują się miliardy komórek krwi, które pełnią różne funkcje życiowe. Wszystkie komórki krwi wywodzą się z krwiotwórczych komórek macierzystych.


Hematopoetyczne komórki macierzyste nazywane są "komórkami macierzystymi" i nie mają jeszcze określonej funkcji. Są one w stanie odnawiać się i różnicować w komórki o określonej funkcji, zastępując w ten sposób komórki, które obumierają. W szpiku kostnym, komórki macierzyste krwi dzielą się i przekształcają w komórki progenitorowe. Poprzez dalsze podziały, komórki progenitorowe dojrzewają i przekształcają się w różne typy komórek krwi, a następnie dostają się do krwioobiegu.


Jak powstają i czym są nowotwory krwi?02:51
Różne czynniki mogą zakłócać prawidłowe procesy dojrzewania, różnicowania i naturalnego obumierania komórek. Może to prowadzić do powstawania niedojrzałych lub nieprawidłowych komórek krwi, które dostają się do krwiobiegu i namnażają się w niekontrolowany sposób.


Te niedojrzałe lub nieprawidłowe komórki nazywane są komórkami nowotworowymi. Komórki nowotworowe zalewają krwioobieg i wypierają zdrowe komórki. W rezultacie krew nie może już wykonywać swoich podstawowych zadań, takich jak transport tlenu i ochrona organizmu przed infekcjami.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
