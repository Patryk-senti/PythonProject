---
title: "Fundacja DKMS – Ośrodek Dawców Szpiku"
url: "https://www.dkms.pl/dawka-wiedzy/o-fundacji-dkms/fundacja-dkms-osrodek-dawcow-szpiku"
---

# Fundacja DKMS – Ośrodek Dawców Szpiku

## Ośrodek Dawców Szpiku (ODS) to jednostka, która funkcjonuje na podstawie pozwolenia Ministra Zdrowia zgodnie z art. 16a ustawy z dnia 1 lipca 2005 r. o pobieraniu, przechowywaniu i przeszczepianiu komórek, tkanek i narządów (Dz.U. Nr 169, poz. 1411 z późn. zm.). 

![](data:image/svg+xml;charset=utf-8,%3Csvg%20height='848'%20width='503'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/0a6a5705-2e4d-48f5-be86-12c10620f03e/WAZNE%20Pozwolenie%20Ministerstwa%201.%20strona.png?w=503&h=848&auto=format&lossless=true&fit=crop)
![](data:image/svg+xml;charset=utf-8,%3Csvg%20height='836'%20width='507'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/db5e9bb1-e50e-4c4f-8b33-d2d359d2d9b7/WAZNE%20Pozwolenie%20Ministerstwa%202.%20strona.png?w=507&h=836&auto=format&lossless=true&fit=crop)
**Zadania Ośrodka Dawców Szpiku:**


* **pozyskiwanie potencjalnych Dawców alogenicznych (niespokrewnionych) szpiku   

i krwiotwórczych komórek macierzystych – zgodnie z ustawą to główne zadanie i cel ODS,**


a ponadto:


* odpowiedzialność za prowadzoną bazę potencjalnych Dawców szpiku od strony technicznej i bezpieczeństwa danych,
* dbanie o jakość danych zarejestrowanych osób – bieżąca aktualizacja danych,
* kontakt z zarejestrowanymi Dawcami, szczególnie w sytuacji, gdy któryś z nich zostanie wytypowany do pomocy Pacjentowi,
* przekazanie pełnych danych osobowych Dawców do Centrum Organizacyjno\-Koordynacyjnego Do Spraw Transplantacji „Poltransplant”,
* przeprowadzenie Dawcy przez procedurę typizacji potwierdzającej CT (confirmatory typing), czyli sprawdzenia stanu zdrowia Dawcy i potwierdzenie zgodności z Pacjentem jeszcze przed pobraniem,
* przeprowadzenie Dawcy przez procedurę oddania krwiotwórczych komórek macierzystych bądź szpiku Work Up (WU),
* opieka nad Dawcą po oddaniu krwiotwórczych komórek bądź szpiku przez okres 10 lat (procedura Follow Up).


W Polsce funkcjonuje 14 Ośrodków Dawców Szpiku. Bazy prowadzone przez poszczególne ODS\-y tworzą ogólnopolski rejestr potencjalnych Dawców szpiku (CRNPDSiKP). Zanonimizowane dane Dawcy (wiek, płeć, typizacja antygenów HLA) przekazywane są do rejestru światowego BMDW oraz innych międzynarodowych rejestrów.


**Tabela 1: Lista Ośrodków Dawców Szpiku**


![](data:image/svg+xml;charset=utf-8,%3Csvg%20height='484'%20width='930'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/e360dd63-1d11-411a-bc4d-64080d7e51fa/lista-ods.PNG?w=930&h=484&auto=format&lossless=true&fit=crop)
Opracowanie własne na podstawie <https://www.szpik.info/ods.html>


### Fundacja DKMS – Ośrodek Dawców Szpiku


Fundacja DKMS jest jednym z 14 ODS\-ów. Swoją działalność rozpoczęła w 2008 roku, a pierwszej rejestracji potencjalnego Dawcy szpiku dokonała w 2009 roku. Przez 15 lat działalności znaczenie przyczyniła się do powiększenia liczby zarejestrowanych potencjalnych dawców szpiku. Obecnie w Fundacji DKMS zarejestrowanych jest blisko 2 mln osób, a spośród nich ponad 14 tys. zostało Dawcami Faktycznymi.


Poza podstawowymi zadaniami jakie Fundacja DKMS, będąca Ośrodkiem Dawców Szpiku, realizuje też następujące:


* szerzenie idei dawstwa szpiku i krwiotwórczych komórek macierzystych oraz edukacja społeczeństwa w tym zakresie,
* powiększanie bazy potencjalnych Dawców szpiku – aktywna rejestracja nowych osób,
* współpraca z innymi Ośrodkami Dawców Szpiku, ośrodkami transplantacyjnymi i rejestrami Dawców szpiku i krwi pępowinowej w kraju i na świecie,
* wsparcie osób chorych na nowotwory krwi w zakresie wysokospecjalistycznych konsultacji,
* współpraca i wsparcie innych organizacji oraz instytucji działających w podobnym do Fundacji zakresie,
* pozyskiwanie środków finansowych na rozbudowę i zarządzanie Ośrodkiem Dawców Szpiku.


Szczegółowy opis misji Fundacji DKMS znajduje się na stronie: [www.dkms.pl/dawka\-wiedzy/o\-fundacji\-dkms/misja\-fundacji\-dkms](https://www.dkms.pl/dawka-wiedzy/o-fundacji-dkms/misja-fundacji-dkms)


![](data:image/svg+xml;charset=utf-8,%3Csvg%20height='1000'%20width='1500'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/6066bbd6-1c70-40eb-9c82-3ec5b7b01e8a/_J2A8890.jpg?w=1500&h=1000&auto=format&lossless=true&fit=crop)
Ośrodek Dawców Szpiku odgrywa ważną rolę w całej procedurze transplantacyjnej i towarzyszy Dawcy od momentu typizacji potwierdzającej po oddanie materiału przeszczepowego, aż do 10 lat po oddaniu. W pierwszej kolejności prowadzi go przez procedurę typizacji potwierdzającej CT (confirmatory typing), czyli przez badania wstępne potwierdzające zgodność pomiędzy Dawcą a Pacjentem i badania wirusologiczne. Pracownicy Fundacji DKMS organizują wszystkie formalności z tym związane. 


Następnie dział Work Up (WU) uczestniczy w przygotowaniu Dawcy do pobrania. Organizuje i kieruje Dawcę na specjalistyczne badania sprawdzające stan jego zdrowia, pokrywa koszty podróży do ośrodka transplantacyjnego, w którym przeprowadzane jest pobranie oraz zazwyczaj koordynuje dostarczenie pobranego materiału do kliniki leczącej pacjenta. 


Po pobraniu, zgodnie z obowiązującymi przepisami prawa, dział Follow Up (FU) w Fundacji DKMS pośredniczy w kontakcie między Dawcą a Pacjentem w takim zakresie na jaki pozwala ustawodawstwo kraju Dawcy i Biorcy. Od strony medycznej, jest w kontakcie z każdym Dawcą faktycznym przez okres 10 lat i obserwuje jego stan zdrowia.


