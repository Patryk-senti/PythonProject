---
title: "Zorganizuj Dzień Dawcy Szpiku dla Pacjenta"
url: "https://www.dkms.pl/dzialaj/pomoz-inaczej/dzien-dawcy-szpiku-dla-pacjenta"
---

# Zorganizuj Dzień Dawcy Szpiku dla Pacjenta

Twój bliski choruje na nowotwór krwi i potrzebuje przeszczepienia szpiku? Nie musisz bezczynnie czekać, na informację, że znalazł się Dawca, **możesz działać!**


Wspólnie z nami zorganizuj akcję rejestracyjną.


Zorganizuj Dzień Dawcy szpiku dedykowany bliskiej Ci osobie![Działam](/kontakt/dzien-dawcy "Zorganizuj Dzień Dawcy Szpiku")
#### DLACZEGO TO WAŻNE?


* Każda rejestracja to nowa szansa na znalezienie „bliźniaka genetycznego” dla chorych czekających na przeszczepienie. Dla wielu z nich to **jedyna nadzieja na powrót to zdrowia**. Dlatego tak ważne jest, aby nieustannie powiększać bazę.
* Na świecie jest **41 milionów zarejestrowanych potencjalnych Dawców** w tym ponad **1,9 miliona w bazie Fundacji DKMS w Polsce**. Mimo tego co 5 polski Pacjent nie znajduje zgodnego Dawcy.
* Osoby z bazy Fundacji DKMS są brane pod uwagę podczas **poszukiwania zgodnych Dawców dla Pacjentów z całego świata.**


Historie, które ratują życie. Dlaczego warto zorganizować akcję rejestracji?6:42
### O tym jak wsparcie przyjaciół i bliskich pomaga ratować życia.


W czerwcu 2018 roku odbyła się akcja rejestracji potencjalnych dawców szpiku dedykowana Sławkowi, 26\-letniemu strażakowi. U Sławka wszystko zaczęło się od zwykłego przeziębienia, a zakończyło się diagnozą ostrej białaczki szpikowej.


W akcję zaangażowali się jego koledzy z pracy, którzy na znak jedności zgolili swoje głowy na łyso. Na akcji **zarejestrowało się 1 901 osób**, a historia strażaka poruszyła serca Polaków, którzy dowiedzieli się o niej z mediów.


Sławek na szczęście **znalazł zgodnego Dawcę szpiku** i jest już po przeszczepieniu. Powoli wraca do normalności, opiekuje się córeczką i cieszy się życiem.


