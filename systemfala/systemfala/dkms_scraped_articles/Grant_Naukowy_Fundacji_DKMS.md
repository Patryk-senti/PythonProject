---
title: "Grant Naukowy Fundacji DKMS"
url: "https://www.dkms.pl/dawka-wiedzy/o-programie-wsparcia-pacjentow/grant"
---

# Grant Naukowy Fundacji DKMS

## Misją Fundacji DKMS jest znalezienie Dawcy komórek krwiotwórczych dla każdego chorego potrzebującego transplantacji. Fundacja angażuje się również w projekty, które mają na celu poprawę jakości leczenia Pacjentów i wspieranie rozwoju transplantologii.

W ramach inicjatywy Program Rozwoju Polskiej Transplantologii i Wsparcia Pacjentów, w 2019 roku Fundacja uruchomiła **„Grant Naukowy Fundacji DKMS**” skierowany do młodych naukowców, którzy swoją pracę skupiają m.in. wokół transplantologii hematologicznej oraz [terapii komórkowych](https://www.dkms.pl/dawka-wiedzy/o-nowotworach-krwi/co-to-sa-komorki-macierzyste).


Projekt został z entuzjazmem przyjęty w środowisku hematologicznym i uzyskał pozytywną opinię Polskiego Towarzystwa Hematologów i Transfuzjologów, a także Patronat Towarzystwa. 


### Zawalcz o Grant na swoje badania!


Z radością informujemy, że rusza nabór wniosków do tegorocznej, szóstej edycji konkursu o Grant Naukowy Fundacji DKMS.


#### **ZAKRES BADAŃ**


Badania mogą dotyczyć różnych dziedzin nauk podstawowych, jak i klinicznych, w zakresie: immunologii i hematologii transplantacyjnej, doświadczalnej, klinicznej, a także obejmujących zagadnienia diagnostyczne, terapeutyczne i związane z dawstwem komórek krwiotwórczych.  

  

 Konkurs jest podzielony na dwie kategorie:


* Badania podstawowe – 250 tys. zł
* Nauki kliniczne\- 250 tys. zł


W każdej z nich wybrany zostanie jeden zwycięski projekt.


#### **HARMONOGRAM**


01\.04\-30\.06\.2024\- składanie wniosków 


Wrzesień 2024 r. – ogłoszenie wyników


#### **ZGŁASZANIE WNIOSKÓW**


Skan wypełnionego wniosku oraz podpisany regulamin (do pobrania poniżej) należy wysłać na adres [edukacja@dkms.pl](mailto:edukacja@dkms.pl) do 30 czerwca. Wszelkie pytania związane z projektem „Grant Naukowy Fundacji DKMS” prosimy kierować na ten sam adres.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
### Poprzednie edycje


#### Edycja V


* **W kategorii badań podstawowych zwyciężył dr Michał Zarobkiewicz, który prowadzi swoje badania na Uniwersytecie Medycznym w Lublinie**. Celem projektu jest ilościowa i funkcjonalna ocena komórek Tγδ wystawionych na działanie inhibitorów BTK oraz limfocytów Tγδ wyizolowanych z krwi pacjentów z rozpoznaniem przewlekłej białaczki limfocytowej przed i w trakcie terapii ibrutynibem i skorelowanie otrzymanych danych ze stanem klinicznym pacjentów.
* **W kategorii klinicznej wybrany został projekt dr Moniki Mielcarek\-Siedziuk z Uniwersytetu Medycznego we Wrocławiu** „Analiza wpływu stanu odżywienia, składu ciała i biochemicznych wykładników uszkodzenia jelit w okresie okołoprzeszczepowym na wyniki allogenicznych transplantacji komórek krwiotwórczych u dzieci”. Dr Mielcarek\-Siedziuk w swoich badaniach chce wskazać, że odpowiedni dobór zindywidualizowanych zaleceń żywieniowych i monitorowanie składu ciała w okresie okołoprzeszczepowym u dzieci pozwolą uzyskać istotną oprawę stanu odżywienia, wzmocnienie bariery krew\-jelito oraz redukcję stanu zapalnego w jelicie, co powinno wpłynąć na zmniejszenie częstości powikłań poprzeszczepowych, przyspieszenie odnowy hematologicznej i rekonstytucji immunologicznej, a tym samym zmniejszenie śmiertelności związanej z leczeniem i poprawę przeżycia.


**Wyniki V edycji konkursu zostały ogłoszone podczas XXXI Zjazdu PTHiT w Katowicach.**


![](data:image/svg+xml;charset=utf-8,%3Csvg%20height='1280'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/495f09c6-90e3-46fd-bfa7-b6fc5a29362d/ANGR9530.jpg?w=1920&h=1280&auto=format&lossless=true&fit=crop)
#### Edycja IV


**Laureatki IV edycji konkursu:**


* **W kategorii „badania podstawowe” wybrany został projekt Natalii Gawlik\-Rzemieniewskiej ze Śląskiego Uniwersytetu Medycznego w Katowicach**, zatytułowany „Analiza szlaków aktywacji limfocytów T regulatorowych (T regs) w procesie fotoforezy pozaustrojowej (ECP) u pacjentów z chorobą przeszczep przeciwko gospodarzowi (GvHD)”. W celu sprawdzenia jaki mechanizm może być wiodący podczas aktywacji limfocytów T regulatorowych, dr Gawlik\-Rzemieniewska analizuje zmiany na poziomie ekspresji dwóch wybranych genów: TP53 będącego markerem apoptozy leukocytów oraz PSGL\-1, którego wzmożona ekspresja obserwowana jest w monocytach wchodzących na ścieżkę różnicowania się w komórki dendrytyczne.
* **Laureatką w kategorii klinicznej została dr Alicja Sadowska\-Klasa z Gdańskiego Uniwersytetu Medycznego**. Jej projekt dotyczy wpływu przeciwciał RSA (recipient specific antibodies) oraz genetycznych mutacji w obrębie dopełniacza na częstość występowania ciężkich postaci mikroangiopatii związanej z transplantacją u pacjentów po transplantacji od nie w pełni zgodnych dawców rodzinnych.


**Oficjalne ogłoszenie wyników odbyło się w Bydgoszczy, podczas XXX Zjazdu PTHiT.**


![](data:image/svg+xml;charset=utf-8,%3Csvg%20height='1280'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/2ef7b5eb-d973-4859-93c1-fbbd725d5b82/image00024%20%281%29.jpg?w=1920&h=1280&auto=format&lossless=true&fit=crop)
#### Edycja III


**Laureatkami III edycji Grantu Naukowego DKMS zostały:** 


* **W kategorii "Badania podstawowe" \- Eliza Głodkowska\-Mrówka z Instytutu Hematologii i Transfuzjologii w Warszawie**, której projekt dotyczy szczepienia przeciw COVID\-19 u pacjentów z wtórnymi niedoborami odporności w przebiegu chorób hematoonkologicznych. Tytuł zwycięskiego projektu to: „Ocena humoralnej i komórkowej odpowiedzi immunologicznej po podaniu szczepionki mRNA przeciw COVID\-19 w grupie pacjentów z wtórnymi niedoborami odporności w przebiegu chorób hematoonkologicznych i biorców allogenicznego przeszczepu komórek krwiotwórczych”.
* **W kategorii „Badania kliniczne” \- Magdalena Matuszak oraz Joanna Kujawska z Uniwersytetu Medycznego im. K. Marcinkowskiego w Poznaniu**, które badają czynniki predykcyjne ostrej postaci choroby przeszczep przeciwko gospodarzowi u Pacjentów po transplantacji allogenicznych komórek krwiotwórczych. Tytuł zwycięskiego projektu to: „Czynniki predykcyjne ostrej postaci choroby przeszczep przeciwko gospodarzowi (aGvHD) u pacjentów po transplantacji allogenicznych komórek krwiotwórczych (allo\-HSCT) \- badanie prospektywne z wykorzystaniem nieinwazyjnych metod diagnostycznych”.


![](data:image/svg+xml;charset=utf-8,%3Csvg%20height='1080'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/d89ec395-d3b7-407e-9d0e-e42ffcb5afb9/laureatki_3_jpeg_io.jpg?w=1920&h=1080&auto=format&lossless=true&fit=crop)
#### Edycja II


**Laureatką II edycji Grantu Naukowego DKMS została dr Emilia Białopiotrowicz z Instytutu Hematologii i Transfuzjologii w Warszawie. Tytuł zwycięskiego projektu to „Wykorzystanie immunomodulujących właściwości inhibitorów kinazy CDK8 w terapii chłoniaków rozlanych z dużych komórek B”.**


Prace dr Białopiotrowicz mają na celu zbadanie wpływu inhibitorów CDK8 na cytotoksyczność komórek NK (ADCC), fagocytozę zależną od RTX (ADCP) i RTX\-zależną cytotoksyczność dopełniacza (CDC), a także ocenę potencjału immunoterapeutycznego inhibitorów CDK8 w leczeniu chłoniaków DLBCL z wykorzystaniem modelu in vivo.


Wyniki grantu zostały oficjalnie ogłoszone podczas X Międzynarodowej Konferencji Naukowo\-Szkoleniowej w Poznaniu.


![](data:image/svg+xml;charset=utf-8,%3Csvg%20height='1080'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/c2e87ed3-3309-46fd-a51e-782a79c9a56f/laureatka_2_jpeg_io.jpg?w=1920&h=1080&auto=format&lossless=true&fit=crop)
#### Edycja I


**Laureatką I edycji konkursu została dr Agata Szade. Swój projekt „Indukcja endogennego G\-CSF w celu mobilizacji krwiotwórczych komórek macierzystych do przeszczepienia” prowadzi na Uniwersytecie Jagiellońskim.**


Dr Szade bada możliwość wykorzystania protoporfiryny kobaltu (CoPP) jako leku w ceu mobilizacji komórek ze szpiku do krwi.


Wręczenie grantu miało miejsce na uroczystej gali, odbywającej się podczas XXVIII Zjazdu Polskiego Towarzystwa Hematologów i Transfuzjologów w Łodzi we wrześniu 2019 roku.


![](data:image/svg+xml;charset=utf-8,%3Csvg%20height='1080'%20width='1920'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/bfa2305e-e847-403b-863f-75756e3bbb39/laureatka_1_jpeg_io.jpg?w=1920&h=1080&auto=format&lossless=true&fit=crop)
#### PLIKI DO POBRANIA


Dokumenty zostały zaktualizowane 19 czerwca 2024 r.


[Regulamin Grantu Naukowego Fundacji DKMS(1,2 MB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/87ae17cc-6618-443c-aece-4f4a71be0cac/Regulamin.pdf)[Wzór wniosku o Grant Fundacji DKMS(106kB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/f23606d5-235d-4464-b493-e2ebbe4e83f5/Wniosek.doc)[Strona tytułowa wniosku o Grant Fundacji DKMS(209kB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/37915427-dc1e-4b17-8355-aa1f0f50b191/Strona%20tytu%C5%82owa.doc)
[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


