---
title: "Hannibal Lecter: życie smakuje lepiej"
url: "https://www.dkms.pl/dzialaj/dolacz-do-akcji/hannibal-lecter-zycie-smakuje-lepiej"
---

# Hannibal Lecter: życie smakuje lepiej

**„Próbowałaś już kiedyś… wydobyć ludzki szpik?” – pyta w dość mrocznej scenerii Hannibal Lecter, który stał się inspiracją do najnowszej kampanii społecznej Fundacji DKMS. Zaangażowały się w nią gwiazdy młodego pokolenia – aktor Maciek Musiałowski oraz tiktokerka HaaiPaaapi, czyli Agata Świderska.**


Chociaż Polska jest 5\. na świecie krajem pod względem liczby potencjalnych Dawców szpiku, to tych wciąż nie jest wystarczająco. Każdego dnia kolejne osoby wypadają z bazy ze względów medycznych lub przekroczenia granicy wieku, a zgodnego Dawcy nie znajduje 20% polskich Pacjentów.


Zapraszając do produkcji influencerów z pokolenia Z, fundacja chce dotrzeć do osób młodych, które są gotowe oddać cząstkę siebie na rzecz drugiego człowieka.


Zostań Dawcą szpiku i pomóż uratować życie0:30
Zarejestruj się![Zarejestruj się](/zarejestruj-sie-teraz "Zarejestruj sie teraz")
Za pomysł, dopasowanie twórców oraz kompleksową realizację odpowiada Lifetube, jedna z największych agencji influencer marketingowych w Polsce.


\- Wyzwaniem, które stało przed nami podczas realizacji spotów, było sprawienie, że przekaz reklamowy nie tylko dotrze do odbiorców, ale również zostanie zapamiętany. Żeby zwiększyć na to szansę, stworzyliśmy spoty nawiązujące do ikonowych scen z “Hannibala” \- mówi Łukasz Gwiazda, Group Strategy and Creative Manager w Lifetube


\- Dzięki zrozumiałej komunikacji, która opiera się na kulturze, udało się nie tylko wyedukować widzów, ale również ich rozbawić, a co za tym idzie zwiększyć prawdopodobieństwo, że treść zostanie w ich pamięci na dłużej – mówi Robert Fidler Creative Lead w Lifetube


Chociaż oba spoty w najdłuższej wersji trwają zaledwie 30 sekund, przekazują wiele istotnych informacji, a sam Hannibal wciela się w rolę eksperta. Tak jak w filmie czy serialu, o tajnikach ludzkiego ciała wie przecież bardzo dużo.


\- Strach przed bólem i obawa o skomplikowanie procedury to obecnie jedne z największych barier rejestracji. Naszym głównym celem jest przede wszystkim budowanie świadomości idei dawstwa szpiku, ale też obalanie szkodliwych mitów – mówi Anna Połotnicka, koordynatorka projektu po stronie Fundacji DKMS.


Sama rejestracja jest prosta, bezbolesna i trwa zaledwie 10 minut, a bezpłatny pakiet można zamówić przez internet na [www.dkms.pl/zarejestruj\-sie\-teraz](http://www.dkms.pl/zarejestruj-sie-teraz)


Zostań Dawcą szpiku i pomóż uratować życie0:15
