---
title: "Urszula Brzościkowska - Dawczyni komórek macierzystych"
url: "https://www.dkms.pl/dzialaj/historie-i-aktualnosci/urszula-brzoscikowska-dawczyni-komorek-macierzystych"
---

# Urszula Brzościkowska - Dawczyni komórek macierzystych

## Pomogłam… bo mogłam. Ty też możesz!  Masz to w genach 🧬

Od zarejestrowania się w bazie dawców szpiku DKMS minęło 5 lat. Szczerze to nawet zapomniałam o tym, do momentu gdy otrzymałam telefon z Fundacji. Nieznany numer\- myślę sobie ,znowu ktoś chce coś wcisnąć , ale odbieram. Koordynator pyta czy podtrzymuję chęć pomocy. Bez chwili zastanowienia mówię: tak. No i cała procedura ruszyła, najpierw szereg badań potwierdzających zgodność , przyjmowanie zastrzyków a potem ten pamiętny dzień na pobranie komórek macierzystych z krwi obwodowej\- wszystko to pod stałą opieką koordynatora z Fundacji, lekarzy i pielęgniarek. 


Cząstka mnie poleciała do mojego Bliźniaka genetycznego za granicę. To niesamowite uczucie ofiarować komuś szansę na życie. 


Mój bliźniaku wierzę że pokonasz tę chorobę💪 i życzę Ci dużo siły i szybkiego powrotu do zdrowia. 🫂


Dziękuję również pracownikom Fundacji DKMS, lekarzom oraz pielęgniarkom, którzy odwalają kawał dobrej roboty. Wy też jesteście bohaterami. 🫶


Mam cichą nadzieję, że ktoś zechciał przeczytać ten post i zainspiruje się do tego aby pomóc. To nic nie kosztuje, a może komuś uratować życie.😉☺️


  



