---
title: "Zamów "Zestaw na 5" i zarejestruj swoich bliskich w bazie Fundacji DKMS "
url: "https://www.dkms.pl/dzialaj/pomoz-inaczej/zamow-zestaw-na-5"
---

# Zamów "Zestaw na 5" i zarejestruj swoich bliskich w bazie Fundacji DKMS 

**Włącz w pomaganie swoją rodzinę lub znajomych. Najlepiej jednych i drugich! Zamów „Zestaw na 5” i przekonaj swoich bliskich i znajomych do rejestracji w bazie Fundacji DKMS.**


Dołącz do akcji bez wychodzenia z domu! [ZGŁASZAM SIĘ](/kontakt/zestaw "Zamów zestaw na 5")
#### **Jak działa "Zestaw na 5"?**


![](data:image/svg+xml;charset=utf-8,%3Csvg%20height='267'%20width='400'%20xmlns='http://www.w3.org/2000/svg'%20version='1.1'%3E%3C/svg%3E)![Zestaw na 5]( "Zestaw na 5")![Zestaw na 5](https://assets-eu-01.kc-usercontent.com:443/bed48093-082e-0109-4b5f-7bdadab5eedd/d04b446a-7125-452d-bb7f-7169990c0045/DSC_1080.JPG?w=400&h=267&auto=format&lossless=true&fit=cover "Zestaw na 5")
Po zamówieniu **„Zestawu na 5” otrzymasz przesyłkę, a w niej 10 pakietów rejestracyjnych**, które przekazujesz osobom w Twoim otoczeniu, zachęcając je do rejestracji. Twoi znajomi po wypełnieniu formularza i pobraniu wymazu zwracają Ci wypełnione pakiety. Następnie Koordynator Fundacji DKMS zamawia kuriera po odbiór Twojego „Zestawu na 5”. **Więcej szczegółów znajdziesz w filmie!**


„Zestaw na 5" krok po kroku
Dołącz do akcji bez wychodzenia z domu! [ZGŁASZAM SIĘ](/kontakt/zestaw "Zamów zestaw na 5")
Co znajdziesz w paczce?

Pakiety rejestracyjne


Plakaty z metodami pobrań


Broszura Informacyjna


Przewodnik dla opiekuna „Zestawu na 5"


Formularz Wolontariusza


Długopis


W CZASIE PANDEMII ZACHOWAJ OSTROŻNOŚĆ!

Zalecenia w związku z pandemią

• aby każda osoba rejestrująca się dokonywała tego samodzielnie, bez udziału innych osób,  

• nieorganizowanie stacjonarnych stanowisk rejestracyjnych i skupisk ludzi,


• poinformowanie osób rejestrujących się, aby po pobraniu wymazu włożyły pałeczki do opakowania i zapisały na nim datę oraz godzinę pobrania. Osoby rejestrujące się powinny zwrócić pakiet (pałeczki i formularz) po 3 dobach od dnia pobrania wymazu, 


• stosowanie się do bieżących zaleceń odnośnie zapobiegania szerzeniu się zakażenia wirusem SARS\-CoV\-2 wydawanych przez władze, a także zaleceń GIS oraz Ministerstwa Zdrowia,


• zasłanianie nosa i ust, oraz stosowanie środków ochrony osobistej w trakcie odbierania/przekazywania pakietów rejestracyjnych,


• ograniczenie liczby osób znajdujących się w pomieszczeniu przy odbieraniu/przekazywaniu pakietów rejestracyjnych,


• zachowanie bezpiecznej odległości od osoby odbierającej/przekazującej pakiet rejestracyjny, wynoszącej co najmniej 1,5 metra,


• częste mycie rąk wodą z mydłem, a jeśli nie ma takiej możliwości dezynfekowanie dłoni płynami/żelami antybakteryjnymi, środkami odkażającymi na bazie alkoholu (minimum 60%) najlepiej po każdym odebraniu/przekazaniu pakietu rejestracyjnego,


• w miarę możliwości wietrzenie pomieszczenia, w którym odbierane/przekazywane są pakiety rejestracyjne co najmniej raz na godzinę,


• unikanie dotykania oczu, nosa oraz ust, dotknięcie ich zanieczyszczonymi rękami, może spowodować przeniesienie wirusa z wcześniej dotykanej powierzchni na siebie,


• regularne mycie lub dezynfekowanie powierzchni dotykowych takich jak biurko, stół, klamki, powierzchni, z którymi styczność mają pakiety rejestracyjne oraz osoby je odbierające/przekazujące,


• zabezpieczenie pakietów rejestracyjnych przed dostępem do nich osób trzecich.


Do zestawu zostaną dołączone środki ochrony osobistej – prosimy, skorzystaj z nich.


#### **Rejestracja krok po kroku**


![](data:image/svg+xml;charset=utf-8,%3Csvg%20height='357'%20width='1000'%20xmlns='http://www.w3.org/2000/svg'%20version='1.1'%3E%3C/svg%3E)![Zestaw]( "Zestaw")![Zestaw](https://assets-eu-01.kc-usercontent.com:443/bed48093-082e-0109-4b5f-7bdadab5eedd/d9f9bc16-52f5-4bbf-9429-83f1d52d7f6b/Zestaw%203%20.png?w=1000&h=357&auto=format&lossless=true&fit=cover "Zestaw")
**Instrukcja rejestracji**


Rejestracja krok po kroku
Rejestracja jako potencjalny Dawca szpiku jest bardzo prosta! Wystarczy wypełnić formularz, pobrać wymaz i zwrócić pakiet opiekunowi Zestawu.  

**WAŻNE!** Zapoznaj się z ulotką, która krok po kroku przedstawia każdy etap rejestracji.  

**Wywiad medyczny:** Twój wiek, waga, miejsce zamieszkania i stan zdrowia to podstawowe kryteria pozwalające stwierdzić, czy możesz zostać potencjalnym Dawcą szpiku.  

**WAŻNE!** Jeśli cierpisz na jakąś chorobę, to sprawdź, czy nie ma jej na liście wykluczeń.


Lista wykluczeń medycznych 

Dawcą może zostać każdy ogólnie zdrowy człowiek pomiędzy 18 a 55 rokiem życia i o wskaźniku masy ciała nie wyższym niż 40 BMI.


**Rejestracja w ośrodku Dawców szpiku Fundacji DKMS może odbyć się jedynie w sytuacji, kiedy nie istnieją przeciwwskazania medyczne określone przez Rozporządzenie Ministra Zdrowia z dnia 12 marca 2010 roku oraz wytyczne określone przez Światową Organizację Dawców Szpiku (WMDA).**


Zgodnie z wytycznymi, poniżej przedstawiono schorzenia bezwzględnie wykluczające z możliwości zostania Dawcą oraz wyjątki wymagające konsultacji medycznej:


**1\. CHOROBY UKŁADU SERCOWO \- NACZYNIOWEGO**, np. zawał serca, zatorowość płucna, migotanie przedsionków, przebyta zakrzepica, tętniak aorty.


**Wyjątki wymagające konsultacji z lekarzem:** arytmia, wady zastawkowe, nadciśnienie tętnicze lub inne.


**2\. CHOROBA NOWOTWOROWA** \- przebyta lub czynna (choroby u członków rodziny nie stanowią wykluczenia).


**Wyjątki wymagające konsultacji z lekarzem:** rak in situ szyjki macicy\- wyleczony miejscowo.


**3\. CHOROBY ZAKAŹNE**, np. HIV, HTLV, wirus zapalenia wątroby (WZW) typu B i C.


**Wyjątki wymagające konsultacji z lekarzem:** każde inne przewlekłe lub niewyleczalne zakażenie oraz objawy sugerujące choroby zakaźne.


**4\. TRANSPLANTACJE** włącznie z zastosowaniem materiałów biologicznych, w tym allogenicznych, ksenogenicznych, np. biorcy przeszczepów rogówki, twardówki, opony twardej, zastawki sercowej, nerki lub innych narządów.


**Wyjątki wymagające konsultacji z lekarzem:** transplantacje z zastosowaniem tworzyw pochodzenia syntetycznego lub z wykorzystaniem tkanek własnych.


**5\. CHOROBY AUTOIMMUNOLOGICZNE**, np. wrzodziejące zapalenia jelita grubego, choroba Leśniowskiego\-Crohna, miastenia, stwardnienie rozsiane, ostre rozsiane zapalenie mózgu i rdzenia, łuszczycowe zapalenie stawów, choroba Gravesa\-Basedova, niedokrwistość autoimmunohemolityczna, choroby tkanki łącznej.


**Wyjątki wymagające konsultacji z lekarzem:** zapalenie tarczycy Hashimoto, łuszczyca, atopowe zapalenie skóry i inne.


**6\. CHOROBY UKŁADU NERWOWEGO**, np. zaburzenia ruchowe (choroba Parkinsona, choroba Huntingtona), choroby złącza nerwowo\-mięśniowego, choroba Creutzfeldta\- Jakoba, zaburzenia napadowe (np. epilepsja).


**Wyjątki wymagające konsultacji z lekarzem:** neuropatie obwodowe (np. porażenie nerwu promieniowego), operacje/poważne urazy głowy.


**7\. CHOROBY KRWI I SZPIKU:** talasemia, sferocytoza, anemia aplastyczna, hemofilia oraz zaburzenia krzepliwości krwi (np. trombofilia).


**Wyjątki wymagające konsultacji z lekarzem:** małopłytkowość w dzieciństwie, niedokrwistość niedoborowa, umiarkowane zaburzenia w morfologii krwi.


**8\. ZABURZENIA PSYCHICZNE:** schizofrenia, zaburzenia afektywne dwubiegunowe, zaburzenia osobowości i zaburzenia zachowania osób dorosłych.


**Wyjątki wymagające konsultacji z lekarzem:** depresja, neurastenia.


**9\. CHOROBY ENDOKRYNOLOGICZNE:** nadczynność tarczycy, cukrzyca, choroba Cushinga.


**Wyjątki wymagające konsultacji z lekarzem:**Hashimoto, leczenie hormonem wzrostu w przeszłości, hiperprolaktynemia.


**10\. INNE CHOROBY, TAKIE JAK:** wielotorbielowatość nerek, jaskra, osteoporoza, liczne rozległe zabiegi operacyjne zwłaszcza w znieczuleniu ogólnym (więcej niż 3\) z wyjątkiem cesarskich cięć, urazy wielonarządowe.


**Wyjątki wymagające konsultacji z lekarzem:** astma oskrzelowa, alergie, dyskopatia, zwyrodnienia kręgosłupa.


**11\. LEKI:** leki wpływające na układ krwiotwórczy, cytostatyki, środki immunosupresyjne.


**Wyjątki wymagające konsultacji z lekarzem:** inne leki stosowane przewlekle (na stałe).


**12\. UZALEŻNIENIA:** alkohol, narkotyki, leki


**Wyjątki wymagające konsultacji z lekarzem:** wieloletni okres trwałej abstynencji bez rozpoznania narządowych powikłań uzależnienia.


Jeżeli cierpisz na schorzenie wymagające konsultacji z lekarzem lub po zapoznaniu się z powyższymi informacjami w dalszym ciągu masz wątpliwości czy Twój stan zdrowia pozwala na rejestrację w bazie potencjalnych Dawców komórek macierzystych napisz do nas na adres [**medyczne@dkms.pl**](mailto:medyczne@dkms.pl)


Szczegółowe informacje można uzyskać kontaktując się telefonicznie z biurem Fundacji pod numerem **\+48 22 882 94 00**.


**MATERIAŁY**


[Broszura dla Opiekuna Zestawu na 5](https://assets-eu-01.kc-usercontent.com:443/bed48093-082e-0109-4b5f-7bdadab5eedd/86a2f62d-55c3-47a8-86d7-09f56eb28200/dkms-broszura-menadzera-2020-p05-internet.pdf)[Plakat](https://assets-eu-01.kc-usercontent.com:443/bed48093-082e-0109-4b5f-7bdadab5eedd/0150dd55-a8fb-4f88-be2c-0e46f82caf3a/Plakat_A3_Zestaw_na_5_Fundacja_DKMS.pdf)[Broszura Dawcy](https://assets-eu-01.kc-usercontent.com:443/bed48093-082e-0109-4b5f-7bdadab5eedd/fd55c41c-0f7b-40f2-bb16-81796429fffb/Broszura_Dawcy_Fundacja_DKMS_2022.pdf)
Masz pytania? Napisz!![](data:image/svg+xml;charset=utf-8,%3Csvg%20height='900'%20width='900'%20xmlns='http://www.w3.org/2000/svg'%20version='1.1'%3E%3C/svg%3E)![Ewelina Kurczuk]( "Ewelina Kurczuk")![Ewelina Kurczuk](https://assets-eu-01.kc-usercontent.com:443/bed48093-082e-0109-4b5f-7bdadab5eedd/e18fb110-e870-4ea0-9ae0-c3484fa5b0ad/273726788_102647855685116_675268075986698544_n.jpg?w=300&h=300&auto=format&lossless=true&fit=cover "Ewelina Kurczuk") Ewelina KurczukOpiekunka Wolontariuszy Fundacji DKMS
[wolontariat@dkms.pl](mailto:wolontariat@dkms.pl " Ewelina Kurczuk")[Wyślij e\-mail](mailto:zestaw@dkms.pl)
