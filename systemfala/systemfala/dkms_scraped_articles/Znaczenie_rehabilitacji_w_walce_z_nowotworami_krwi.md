---
title: "Znaczenie rehabilitacji w walce z nowotworami krwi"
url: "https://www.dkms.pl/dawka-wiedzy/o-programie-wsparcia-pacjentow/znaczenie-rehabilitacji-w-walce-z-nowotworami-krwi"
---

# Znaczenie rehabilitacji w walce z nowotworami krwi

## Jaka jest zależność między aktywnością fizyczną a nowotworami? Specjaliści wskazują, że znacząco wpływa na proces rekonwalescencji i stan psychofizyczny Pacjentów hematologicznych. Ćwiczenia oddechowe oraz regularne uprawianie sportu wspomagają chorego w mierzeniu się ze skutkami terapii i leczenia.

Aktywność fizyczna w chorobie nowotworowej i rehabilitacja są niezwykle ważne także w przypadku remisji choroby oraz po jej wyleczeniu.


### Aktywność fizyczna w chorobie nowotworowej


Pacjenci hematologiczni oraz towarzyszący im ból i zmęczenie mogą utrudnić odnalezienie się w nowej rzeczywistości. Zarówno osoba rozpoczynająca terapię, jak i ta, która pokonała chorobę, przez długi czas boryka się z problemami dotykającymi wielu sfer życia – począwszy od odżywiania, kończąc na aktywności fizycznej i relacjach międzyludzkich\[1].


Rozwiązaniem powyższych problemów może być rehabilitacja, czyli szereg czynności prowadzących do przywrócenia sprawności fizycznej oraz poczucia przynależności do społeczeństwa, którą Pacjent odznaczał się przed chorobą\[2]. **Obejmuje ona kompleksowe działanie**, m.in. fizjoterapię czy konsultacje z psychologiem klinicznym, ale także aktywność fizyczną w zaciszu domowym\[3].


Wdrożenie rehabilitacji oraz nieskomplikowanych ćwiczeń może okazać się jednym z istotnych czynników wspomagających Pacjenta w walce z nowotworem krwi. Ich celem jest:


* przygotowanie Pacjenta hematologicznego do rozpoczęcia leczenia;
* zapobieganie powikłaniom i zaburzeniom występującym w trakcie terapii;
* powrót do samodzielności i niezależności;
* przeciwdziałanie nawrotowi choroby\[4].


Znaczenie rehabilitacji w walce z nowotworami krwi20:58
Warto pamiętać o tym, że **rodzaj aktywności fizycznej oraz jej intensywność powinny być dostosowane do stanu zdrowia i kondycji osoby chorej**. Dlatego niezwykle istotna jest konsultacja z lekarzem oraz rozmowa z dietetykiem lub innym specjalistą – dzięki temu Pacjent będzie pod stałą kontrolą, a wszelkie kontuzje oraz dyskomfort wywołany wykonanymi ćwiczeniami będą zgłaszane na czas.


To może Cię zainteresować: [Nawroty w chorobach nowotworowych krwi](/dawka-wiedzy/o-nowotworach-krwi/nawroty-chorobach-nowotworowych-krwi "Nawroty w chorobach nowotworowych krwi - objawy i rokowania")


### Aktywność fizyczna a nowotwory – czy uprawianie sportu wpływa pozytywnie na leczenie?


Nie od dziś wiadomo, że uprawianie sportu wpływa pozytywnie na zdrowie i samopoczucie. Ćwiczenia fizyczne oddziałują na poczucie własnej wartości oraz poprawiają nastrój. To także **świetny sposób na walkę ze stresem**\[5], który u osób z nowotworami krwi może osiągać niezwykle wysoki poziom. Oto w jaki sposób ruch i aktywność fizyczna wpływają na Pacjentów hematologicznych:


• redukcja zmęczenia i osłabienia organizmu;


• podwyższenie siły mięśni;


• wzrost motywacji do dalszego działania;


• poprawa jakości snu\[6].


To tylko niektóre z pozytywnych efektów regularnego uprawiania sportu w przypadku osób z nowotworami krwi. Warto pamiętać o tym, że nawet niewielka aktywność fizyczna może korzystnie wpłynąć na walkę z bólem, który nierzadko jest wynikiem radio\- czy chemioterapii\[7].


Regularny wysiłek pod nadzorem lekarza oraz innych specjalistów to także **niezastąpiony sposób na poprawę apetytu**. Zdarza się, że Pacjent hematologiczny boryka się z utratą masy ciała, która jest następstwem zaburzeń w odżywianiu. Niedożywiony i osłabiony gorzej znosi leczenie, a towarzyszące mu powikłania odczuwa dotkliwiej, niż osoba o prawidłowej wadze. Oprócz kontrolowania masy ciała oraz wielkości i jakości posiłków specjaliści zalecają aktywność fizyczną, np. w postaci kilkunastominutowego spaceru czy jogi, które w znaczący sposób wpłyną na apetyt.


Warto wiedzieć:Aktywność fizyczna nie tylko wpływa pozytywnie na apetyt osoby z nowotworem krwi, ale także jest sposobem na poradzenie sobie z nudnościami i zaparciami, będącymi rezultatem leczenia.
Przeczytaj także: [Leczenie \- jak wygląda, jakie są podstawowe standardowe terapie](/dawka-wiedzy/o-nowotworach-krwi/leczenie-nowotworow-krwi "Nowotwór krwi – jak wygląda jego leczenie?")


### Aktywność fizyczna przy nowotworze krwi – od czego zacząć?


Aktywność fizyczna może korzystnie wpłynąć na leczenie choroby nowotworowej. Należy pamiętać o tym, że to specjalista decyduje o stopniu jej intensywności, a inne czynniki, takie jak etap rozwoju choroby, schorzenia towarzyszące, dolegliwości związane z leczeniem oraz stopień sprawności fizycznej determinują rodzaj wykonywanych ćwiczeń.


Aktywność fizyczna przy nowotworze krwi26:40
Pacjent, który w związku z chorobą zaprzestał jakiejkolwiek aktywności, na początku powinien wybrać się na kilkuminutowy spacer – w wolnym, ale jednostajnym tempie. Dodatkowym wsparciem mogą być ćwiczenia oddechowe w pozycji leżącej lub klęku podpartego. Z biegiem czasu **zakres ruchów ciała oraz wydolność Pacjenta hematologicznego zwiększy się**, a rodzaj wykonywanych ćwiczeń ulegnie zmianie na bardziej intensywny, dostosowany do potrzeb i stanu zdrowia osoby chorej.


Warto pamiętać:Jedynie regularna aktywność fizyczna może pozytywnie wpłynąć na przebieg choroby oraz wzmocnić efekty leczenia. Zalecane jest ćwiczenie 3\-5 razy w tygodniu po 20\-30 minut, przez co najmniej 6 tygodni\[8].
Należy pamiętać o tym, że u osób ze stwierdzoną obniżoną odpornością lub krzepliwością krwi **warto zrezygnować z aktywności fizycznej na zewnątrz czy w miejscach, gdzie zgromadzają się większe skupiska ludzi**\[9]. Dzięki temu można zminimalizować ryzyko pojawienia się niechcianych infekcji czy zdarzeń, które mogłyby wpłynąć na proces leczenia.


**Bibliografia:**


1 [https://www.mp.pl/pacjent/rehabilitacja/rehabilitacja\-medyczna/128885,rehabilitacja\-onkologiczna](https://www.mp.pl/pacjent/rehabilitacja/rehabilitacja-medyczna/128885,rehabilitacja-onkologiczna)


2 [https://encyklopedia.pwn.pl/haslo/rehabilitacja;3966771\.html](https://encyklopedia.pwn.pl/haslo/rehabilitacja;3966771.html)


3 <https://glospacjenta.pl/public/media/library/173/gpo220172pdf.pdf>


4 [http://www.onkologia.zalecenia.med.pl/pdf/zalecenia\_PTOK\_tom1\_19\_Rehabilitacja\_chorych\_na\_nowotwory\_20140807\.pdf](http://www.onkologia.zalecenia.med.pl/pdf/zalecenia_PTOK_tom1_19_Rehabilitacja_chorych_na_nowotwory_20140807.pdf)


5 [https://ncez.pzh.gov.pl/aktywnosc\-fizyczna/dlaczego\-warto\-dac\-sie\-poruszyc\-kazdego\-dnia/](https://ncez.pzh.gov.pl/aktywnosc-fizyczna/dlaczego-warto-dac-sie-poruszyc-kazdego-dnia/)


6 [https://www.mp.pl/pacjent/rehabilitacja/rehabilitacja\-medyczna/128885,rehabilitacja\-onkologiczna](https://www.mp.pl/pacjent/rehabilitacja/rehabilitacja-medyczna/128885,rehabilitacja-onkologiczna)


7 [https://glospacjenta.pl/nowotwory/krwi/380,szpiczak\-plazmocytowy\-problem\-diagnostyczny\-leczniczy\-i\-w\-planowaniu\-rehabilitacji](https://glospacjenta.pl/nowotwory/krwi/380,szpiczak-plazmocytowy-problem-diagnostyczny-leczniczy-i-w-planowaniu-rehabilitacji)


8 [https://www.mp.pl/pacjent/rehabilitacja/rehabilitacja\-medyczna/128885,rehabilitacja\-onkologiczna](https://www.mp.pl/pacjent/rehabilitacja/rehabilitacja-medyczna/128885,rehabilitacja-onkologiczna)


9 [https://www.mp.pl/pacjent/rehabilitacja/rehabilitacja\-medyczna/128885,rehabilitacja\-onkologiczna](https://www.mp.pl/pacjent/rehabilitacja/rehabilitacja-medyczna/128885,rehabilitacja-onkologiczna)


