---
title: "Jak wspierać bliskich chorych na nowotwory krwi podczas leczenia hematoonkologicznego?"
url: "https://www.dkms.pl/dawka-wiedzy/o-programie-wsparcia-pacjentow/jak-wspierac-bliskich-chorych-na-nowotwory-krwi-podczas-leczenia-hematoonkologicznego"
---

# Jak wspierać bliskich chorych na nowotwory krwi podczas leczenia hematoonkologicznego?

## Choroba nowotworowa to trudna sytuacja dla całej rodziny. W walce z nowotworem, biorą udział nie tylko zdiagnozowana osoba, ale również najbliżsi. Jak wspierać chorych na raka i z nimi rozmawiać? Poznaj nasze wskazówki.

### Gdy wspierasz chorego na raka, pamiętaj, aby zadbać o siebie


[Poradnik "Wsparcie psychologiczne"(25,7 MB)](https://assets-eu-01.kc-usercontent.com:443/bed48093-082e-0109-4b5f-7bdadab5eedd/fffb6880-90d1-47fc-8077-8f31b967abd9/poradnik%20psychologiczny%20WEB.pdf)
Na pewno w tej trudnej chwili, gdy Twoja bliska osoba poznaje diagnozę i będzie musiała podjąć leczenie, pojawia się pytanie \- co powiedzieć choremu na raka? Przede wszystkim postaw na szczery komunikat prosto z serca. **Nie zatajaj, nie bagatelizuj ani nie udawaj, że choroba nie istnieje**. Wyręczanie, litowanie się i udawanie nie załatwi sprawy, a wręcz pogorszy sytuację. Słuchaj, pytaj, bądź. Z nowotworem trzeba walczyć, a dodatkowe wsparcie emocjonalne, informacyjne czy rzeczowe na pewno będzie nieocenione dla chorego. Zanim jednak zaczniesz heroicznie poświęcać swój cały wolny czas oraz energię, ważne jest, abyś dbał o siebie wspierając innych. Powinieneś pamiętać, że Twoje zdrowie psychiczne jest również ważne. Jak rozmawiać z chorym na raka? Potrzebne są **siła, energia, optymizm, nadzieja, wiedza i opanowanie** – bez tego wzajemna komunikacja może być znacznie utrudniona.


Warto wiedzieć:Osoba bliska wspierająca chorego na nowotwór musi dbać o siebie i pamiętać o swoich potrzebach.
Problemy zdrowotne bliskiej osoby wpływają na całą rodzinę – psychicznie cierpią wszyscy. Walka z nowotworem może wywoływać zarówno radość w chwili remisji, jak i powodować strach oraz niepokój, gdy leczenie nie daje zakładanych rezultatów. Nieustanne bycie w tzw. pogotowiu bywa po prostu wyczerpujące. Dlatego ważne jest, aby **każda osoba wspierająca dbała o siebie**. Musi być **świadoma swoich potrzeb i nie bać się prosić o pomoc innych** np. psychologów, psychoonkologów czy grup wsparcia.


Warto wiedzieć:Jeśli chcesz dbać o innych, musisz zadbać najpierw o siebie. Działanie osoby wspierającej można porównać do sposobu użytkowania masek tlenowych w samolocie. Najpierw po nią sięga dorosły, aby szybko i sprawnie pomóc dziecku.
Zadbaj o siebie wspierając innych:


• zadbaj również o swoje samopoczucie,


• pamiętaj o odpoczynku,


• skup się na tym, co sprawia Ci przyjemność,


• pomyśl jakie czynności/działania dają Ci motywację do działania. 


**Nie pomijaj również dzieci** – one też są przerażone i zaniepokojone zaistniałą sytuacją. Traktowanie choroby nowotworowej jako temat tabu, a także pomijanie kluczowych informacji jedynie wzmoże negatywne odczucia. Oczywiście **komunikaty powinny być dostosowane do wieku** najmłodszych członków rodziny.


To może Cię zainteresować: [Rola wsparcia psychoonkologicznego w leczeniu chorób nowotworowych](/dawka-wiedzy/o-programie-wsparcia-pacjentow/rola-wsparcia-psychoonkologicznego-w-leczeniu-chorob-nowotworowych "Rola wsparcia psychoonkologicznego w leczeniu chorób nowotworowych")


Wsparcie bliskich chorych podczas leczenia hematoonkologicznego15:06
### Co powiedzieć choremu na raka? Poradnik dla wspierających


Czy można przygotować się do roli osoby wspierającej? Raczej nikt nie rodzi się z wiedzą, jak pomóc choremu na raka. Diagnoza może być bardziej lub mniej poważna, a sam chory może różnie podchodzić do zaistniałej sytuacji.


Jak rozmawiać z chorym na raka? Unikaj:


• odsuwania trudnych tematów na dalszych plan,


• bagatelizowania choroby nowotworowej,


• robienia z nowotworu tematu tabu,


• ignorowania i odpychania ciężkich emocji,


• dystansowania się do faktów,


• podważania zdania chorego.


Co powiedzieć choremu na raka? Warto:


• pytać i słuchać,


• oferować pomoc,


• być autentycznym


• nie zakładać niczego z góry,


• dzielić się emocjami i uczuciami,


• ustalić nowe zasady komunikacji.


Jeżeli chcesz się dowiedzieć, jak wspierać chorych na raka, zastanów się, czy wasza komunikacja jakkolwiek się zmieniła. Jeśli tak, zastanów się, co utrudnia wam wzajemne porozumiewanie się. Natłok negatywnych emocji oraz stres mogą sprawić, że bezwiednie odsuniesz się od bliskiej Ci osoby, chociaż chęć pomocy wcale nie maleje.


Wskazówka:Jak pomóc choremu na nowotwór? Przede wszystkim nie odbieraj mu samodzielności, ani nie podejmuj decyzji za bliską Ci osobę.
Skuteczna komunikacja wymaga **wyczucia, otwartości, a niekiedy nawet odwagi**. W obliczu choroby rozmowa wcale nie należy do najprostszych – w końcu wszystko się zmienia, czasem nawet bezpowrotnie. To niezwykle ważna rola życiowa. Na relację mają wpływ jednak obie strony. Jeśli poczujesz, że bliska osoba zaczyna się od Ciebie odsuwać, postaw na szczerość i spytaj o powód zmiany.


Przeczytaj także: [Rola diety, sportu i psychoonkologii w leczeniu nowotworów krwi](/dawka-wiedzy/o-programie-wsparcia-pacjentow/rola-diety-sportu-i-psychoonkologii-w-leczeniu-nowotworow-krwi "Rola diety, sportu i psychoonkologii w leczeniu nowotworów krwi")


### Jak rozmawiać z chorym na raka?


Niezwykle trudno jest znaleźć uniwersalny zbiór przydatnych praktyk oraz zachowań. W końcu wiele zależy od sytuacji, a także charakteru zarówno chorego, jak i wspierającego. 


Jak wspierać chorych na raka:


• nie wychodź z założenia, że wiesz i rozumiesz, co myśli, czuje oraz potrzebuje chory,


• pytaj bliską osobę o zdanie oraz wspólnie znajdźcie sposób porozumiewania się odpowiedni dla nowych stron,


• stwórzcie zasady, które pozwolą Wam odnaleźć się w nowej rzeczywistości,


• ustalcie priorytety i zdecydujcie, co jest najważniejsze. 


**Stań się bardziej otwartym oraz życzliwym towarzyszem**. Nie bój się radzić, ale nie narzucaj swoich przekonań – to chory podejmuje decyzje, nawet jeśli się z nim nie zgadzasz.


Jak rozmawiać z chorym na raka:


• **bądź obok** bez względu na wszystko nawet w ciszy,


• **pytaj** o samopoczucie, potrzeby i wszelkie rozterki,


• **oferuj swoją pomoc** oraz nie czekaj na inicjatywę z drugiej strony,


• pozostań **autentyczny, szczery i nie udawaj**, że wszystko jest dobrze, jeśli dzieje się inaczej,


• zawsze **słuchaj uważnie** oraz reaguj na potrzeby, prośby,


• **mów otwarcie o swoich uczuciach oraz emocjach**,


• pozostaw **przestrzeń na wyrażanie uczuć**.


Nie wiesz, co powiedzieć choremu na raka? **Daj sobie czas** na przyzwyczajenie się do zaistniałych zmian. Dla obu stron to trudny moment. Czasem lepiej wziąć głęboki wdech, aby komunikacja pozostała zdrowa.


