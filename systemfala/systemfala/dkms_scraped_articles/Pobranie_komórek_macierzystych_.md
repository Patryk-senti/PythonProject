---
title: "Pobranie komórek macierzystych "
url: "https://www.dkms.pl/o-pobraniu/pobranie-komorek-macierzystych"
---

# Pobranie komórek macierzystych 

## Dziękujemy Ci za zarejestrowanie się jako Dawca krwiotwórczych komórek macierzystych. Dzięki tej decyzji potrzebujący przeszczepienia szpiku Pacjent otrzyma od Ciebie szansę na życie. Podarujesz mu najwspanialszy prezent. 

Istnieją dwie różne metody pobrania krwiotwórczych komórek macierzystych: pobranie komórek macierzystych z krwi obwodowej oraz pobranie szpiku z talerza kości biodrowej.


Rejestrując się jako potencjalny Dawca szpiku, należy być przygotowanym i wyrażać zgodę na oddanie krwiotwórczych komórek macierzystych zarówno z krwi obwodowej, jak i z talerza kości biodrowej. Jeśli Dawca bardzo nalega na inną niż ustalona przez Ośrodek Transplantacyjny metodę pobrania, to bierze się ją pod uwagę i rozważa pod kątem bezpieczeństwa dla Pacjenta. Może być to powodem dyskwalifikacji dawcy lub wyboru innego, alternatywnego dawcy, jeśli taki istnieje.  




