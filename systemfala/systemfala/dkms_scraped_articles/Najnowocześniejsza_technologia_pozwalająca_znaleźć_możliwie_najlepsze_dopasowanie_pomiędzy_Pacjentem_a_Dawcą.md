---
title: "Najnowocześniejsza technologia pozwalająca znaleźć możliwie najlepsze dopasowanie pomiędzy Pacjentem a Dawcą"
url: "https://www.dkms.pl/dawka-wiedzy/nauka-i-badania/technologia-ktora-pozwala-znalezc-najlepsze-dopasowanie"
---

# Najnowocześniejsza technologia pozwalająca znaleźć możliwie najlepsze dopasowanie pomiędzy Pacjentem a Dawcą

## Laboratorium DKMS Life Science Lab to wiodący na świecie ośrodek zajmujący się typowaniem antygenów HLA  na potrzeby rejestrów Dawców krwiotwórczych komórek macierzystych, transplantacji i ośrodków badawczych. 

„Otwórz usta. Wykonaj wymaz z wewnętrznej strony policzków. Zostań Dawcą”. Każdego dnia średnio ponad 3400 osób na całym świecie rejestruje się w ośrodkach dawców szpiku DKMS jako dawcy krwiotwórczych komórek macierzystych i szpiku. W przypadku każdego z nich w laboratorium DKMS Life Science Lab przeanalizowało charakterystykę tkankową w ramach procedury określanej mianem typowania HLA. Przy Laboratorium DKMS Life Science Lab jest największym i najbardziej innowacyjnym laboratorium typującym HLA na świecie. Rocznie przeprowadza znacznie ponad 1,2 miliona badań typizacji HLA Dawców z całego świata.


Przy laboratorium DKMS Life Science Lab działa laboratorium kliniczne akredytowane przez Europejską Federację Immunogenetyki (ang. European Federation of Immunogenetics, EFI) oraz Amerykańskie Towarzystwo Zgodności Tkankowej i Immunogenetyki (ang. American Society for Histocompatibility and Immunogenetics, ASHI), a także kliniczna jednostka badawcza akredytowana przez ZKRD (niemiecki krajowy rejestr dawców szpiku kostnego).


W laboratorium DKMS Life Science Lab wykorzystywane są najnowocześniejsze procedury biotechnologiczne. Jest to również pierwsze na świecie laboratorium typowania HLA, które wdrożyło technologię sekwencjonowania następnej generacji (ang. Next Generation Sequencing, NGS) w celu wysoce wydajnego typowania. Obecnie laboratorium wykorzystuje tę technologię do typowania ponad miliona potencjalnych dawców szpiku kostnego każdego roku. Próbki DNA z błony śluzowej wnętrza jamy ustnej są analizowane w celu określenia ich dokładnych profili genetycznych w odniesieniu do charakterystyki tkankowej (charakterystyki układu HLA). Te profile mają kluczowe znaczenie dla zidentyfikowania odpowiednich Dawców dla Pacjentów: ich charakterystyki tkankowe muszą być możliwie jak najbardziej do siebie zbliżone w celu zminimalizowania ryzyka powikłań po przeszczepieniu komórek macierzystych bądź szpiku.


W większości ośrodków poszukujących Dawców porównuje się co najmniej pięć [genów HLA](/o-pobraniu/jest-zgodnosc/antygeny-zgodnosci-tkankowej-hla "Antygeny zgodności tkankowej HLA") z wykorzystaniem dwóch wariantów każdego z nich, ponieważ pomyślne przeszczepienie komórek macierzystych jest uzależnione przede wszystkim od precyzyjnego dopasowania charakterystyki tkankowej u Dawcy i Biorcy. Jednak nawet w przypadku dopasowania dziesięciu parametrów charakterystyki tkankowej dość często występują reakcje odrzucenia przeszczepu lub inne powikłania. Właśnie dlatego Fundacja DKMS prowadzi typowanie aż dwunastu parametrów charakterystyki tkankowej, a także różnych innych czynników.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
Dzięki ciągłym udoskonaleniom jesteśmy w stanie zapewnić znacznie więcej informacji na temat loci genów istotnych dla transplantacji niż jeszcze kilka lat temu. Jest to kolejna dziedzina, w której DKMS zajmuje pozycję światowego lidera. Laboratorium DKMS Life Science Lab pracuje również nad dalszym poszerzeniem profili Dawców w celu uwzględnienia dodatkowych markerów genetycznych, w przypadku których wykazano istotne znaczenie dla powodzenia transplantacji w badaniach klinicznych.


W 2018 roku laboratorium DKMS Life Science Lab otrzymało prestiżową nagrodę HLA Award w uznaniu wyróżniającej się pracy naukowej.


[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


