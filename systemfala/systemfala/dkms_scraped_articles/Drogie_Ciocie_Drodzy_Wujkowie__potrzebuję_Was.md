---
title: "Drogie Ciocie, Drodzy Wujkowie - potrzebuję Was..."
url: "https://www.dkms.pl/dzialaj/dolacz-do-akcji/jakubszwalek"
---

# Drogie Ciocie, Drodzy Wujkowie - potrzebuję Was...

Do września Kubuś był zdrowym, normalnie rozwijającym się chłopcem. Nagłe zatrzymanie moczu przez 12 godzin zmusiło nas od wizyty w szpitalu. Tam przeszedł szereg badań, a po dwóch dniach usłyszeliśmy diagnozę – **ostra białaczka szpikowa.** Z początku razem z mężem mówiliśmy sobie, że to musi być pomyłka. Później mówiliśmy, że to kara za dotychczasowe idealne i perfekcyjne dla nas życie.


  



Cztery dni po diagnozie Kuba trafił w ciężkim stanie na Oddział Intensywnej Terapii Dziecięcej. W stanie krytycznym spędził w sedacji trzy tygodnie. Po tym czasie wrócił na Oddział Hematologii i Onkologii. Tam kontynuowane jest leczenie chemioterapią, ale nie obejdzie się bez przeszczepienia szpiku.
![](data:image/svg+xml;charset=utf-8,%3Csvg%20height='800'%20width='800'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/88521729-d6e6-43a6-afef-e4c1484c465d/Bez%20tytu%C5%82u%20%28800%20x%20400%20px%29%20%28800%20x%20800%20px%29%20%2835%29.png?w=800&h=800&auto=format&lossless=true&fit=crop)
Obecnie Kubuś każdy dzień spędza w szpitalu. Nie poznaje życia poza jego murami. Opieką nad synkiem dzielimy się z mężem po połowie. Jeden tydzień spędza z nim Tata, a później się zamieniamy. Już niedługo się to zmieni. Spodziewamy się z mężem drugiego dziecka i nie będę mogła spędzać tyle czasu w szpitalu. Gdy usłyszeliśmy diagnozę byłam w pierwszych tygodniach drugiej ciąży.


Kubuś musi się pośpieszyć, aby wyzdrowieć „na czas” i poznać swoją siostrzyczkę. Może mu się to udać tylko z Twoją pomocą.
Sami z mężem myśleliśmy, że nowotwory krwi to abstrakcja, która nas nie dotyczy. Po co się rejestrować? Może kiedyś, przecież my tego nie potrzebujemy… Dziś bardzo żałujemy takiego sposobu myślenia. Teraz to my poszukujemy osoby gotowej uratować życie naszego maluszka, naszego synka. Można zrobić tak wiele, za tak niewiele. Oddanie szpiku to w większości przypadków proces podobny od oddania krwi.


**Zarejestruj się jako potencjalny Dawca szpiku. Może to Ty uratujesz życie niewinnego człowieka?**


Kto może zostać potencjalnym Dawcą?
**Potencjalnym Dawcą Szpiku** może zostać każdy ogólnie zdrowy człowiek pomiędzy 18\. a 55\. rokiem życia i nieposiadający znacznej nadwagi. Wystarczy się zarejestrować i być świadomym swojego zobowiązania. 


Chcesz wspólnie z nami działać dla Kubusia?![](data:image/svg+xml;charset=utf-8,%3Csvg%20height='900'%20width='900'%20xmlns='http://www.w3.org/2000/svg'%20version='1.1'%3E%3C/svg%3E)![Mateusz Lis]( "Mateusz Lis")![Mateusz Lis](https://assets-eu-01.kc-usercontent.com:443/bed48093-082e-0109-4b5f-7bdadab5eedd/bc0bb53f-df9f-4ae4-aaeb-b1ae8f4e1785/Mateusz%20Lis.jpg?w=300&h=300&auto=format&lossless=true&fit=cover "Mateusz Lis") Mateusz LisKoordynator ds. Rekrutacji Dawców[mateusz.lis@dkms.pl](mailto:mateusz.lis@dkms.pl " Mateusz Lis")[\+48 538 811 258](tel:+48%20538%20811%20258 " Mateusz Lis")[Zorganizuj Dzień Dawcy](/kontakt/dzien-dawcy "Zorganizuj Dzień Dawcy Szpiku")
#### Zarejestrowałeś się? Jesteś już w bazie Fundacji DKMS?


**Udostępnij ten apel swoim przyjaciołom i rodzinie!**


  



