---
title: "Czy małopłytkowość może być objawem białaczki? "
url: "https://www.dkms.pl/dawka-wiedzy/o-nowotworach-krwi/czy-maloplytkowosc-moze-byc-objawem-bialaczki"
---

# Czy małopłytkowość może być objawem białaczki? 

## Często pojawiające się siniaki, a także krwotoki z nosa lub dziąseł? Możliwe, że chorujesz na małopłytkowość. Objawy i przyczyny mogą być różne. Warto się badać – wystarczy podstawowa morfologia, aby sprawdzić liczbę płytek krwi. Poznaj charakterystykę choroby oraz dowiedz się, jak ją leczyć. 

### Co to jest małopłytkowość?


Trombocytopenia to **spadek liczby płytek krwi poniżej obowiązujących norm**. W większości laboratoriów diagnostycznych prawidłowa liczba płytek krwi mieści się w przedziale 150,0 – 450,0 G/l. Wyróżnić można 3 stopnie ciężkości małopłytkowości:


* ciężka – płytki krwi poniżej 30,0 G/l.
* umiarkowana – płytki krwi między 30,0 a 50,0 G/l.
* łagodna – płytki krwi od 50 do 150,0 G/l.


Morfologia krwi obwodowej jest podstawowym badaniem krwi, które pozwala na ocenę liczby płytek krwi oraz innych parametrów, co jest kluczowe w diagnostyce trombocytopenii.


Zmniejszenie liczby płytek krwi **upośledza zdolność krzepnięcia krwi, hamowania krwawień i naprawiania uszkodzeń tkanek**. Może mieć charakter nabyty lub wrodzony.


Przeczytaj też: [Zaburzenia krzepnięcia krwi](https://www.dkms.pl/dawka-wiedzy/o-nowotworach-krwi/zaburzenia-krzepniecia-krwi-przyczyny-objawy-leczenie)


Warto wiedzieć:Wczesne wykrycie anemii u dzieci może znacząco wpłynąć na ich prawidłowy rozwój intelektualny\[6]. Wynikająca z niedoboru żelaza niedokrwistość wpływa negatywnie na ich funkcje poznawcze oraz działanie układu odpornościowego.
Wrodzona małopłytkowość nie zdarza się jednak zbyt często i zwykle ma związek z wadami genetycznymi. Bywa, że objawy są zauważalne zaraz po narodzinach, a niekiedy problemy pojawiają się dopiero w dorosłym życiu.


### Jakie są przyczyny małopłytkowości?


Małopłytkowość może mieć wiele przyczyn:


* zbyt mała ilość produkowanych płytek krwi,
* nadmierne niszczenie trombocytów,
* zła dystrybucja albo rozcieńczenie płytek krwi wskutek transfuzji,
* uszkodzenie szpiku przez nowotwór ([białaczka](https://www.dkms.pl/dawka-wiedzy/o-nowotworach-krwi/bialaczka), chłoniak), czynniki środowiskowe (leki \- np. leki przeciwdrgawkowe, promieniowanie, związki chemiczne, zakażenia) lub immunologiczne,
* zakażenie wirusami HIV lub HCV,
* choroby wątroby,
* defekty genetyczne,
* schorzenia powodujące powiększenie śledziony,
* niedobór witaminy B12 lub kwasu foliowego,
* choroby autoimmunologiczne


Znalezienie przyczyny małopłytkowości pozwoli na dopasowanie indywidualnego sposobu leczenia adekwatnego do sytuacji.


Chcesz pomóc Pacjentom i ich bliskim, szukającym niespokrewnionego Dawcy szpiku?[Zarejestruj się](/zarejestruj-sie-teraz "Zarejestruj sie teraz")
### Objawy małopłytkowości


Warto wiedzieć, że bez względu na przyczyny małopłytkowości, **objawy zawsze będą takie same**, chociaż ich intensywność oraz częstotliwość może być oczywiście zmienna. W przypadku trombocytopenii trzeba liczyć się z:


* krwotokami z nosa,
* krwawieniem dziąseł,
* obfitymi miesiączkami,
* krwawymi wybroczyny na skórze,
* pojawianiem się siniaków.


W przypadku małopłytkowości objawy są groźniejsze, gdy ilość płytek krwi jest naprawdę niewielka. Może dojść nawet do groźnych **krwotoków z przewodu pokarmowego albo krwawienia do ośrodkowego układu nerwowego, które może zagrozić życiu**. Przebieg choroby trudno przewidzieć. Czasem znika na wiele lat, aby nagle powrócić ze zdwojoną siłą. Wiele zależy od przyczyn, dynamiki leczenia oraz reakcji organizmu.


Sprawdź też: [Nadpłytkowość samoistna](https://www.dkms.pl/dawka-wiedzy/o-nowotworach-krwi/nadplytkowosc-samoistna-objawy-leczenie-rokowania)


### Małopłytkowość a białaczka – czy niski poziom płytek krwi może być objawem nowotworu krwi?


Niektórzy Pacjenci boją się, że małopłytkowość zawsze musi oznaczać białaczkę**. Nie jest to jednak prawda.** Oczywiście może być objawem nowotworu krwi, ale w takiej sytuacji nie warto diagnozować się samemu. Tylko lekarz dzięki wnikliwym badaniom będzie w stanie ustalić, co jest przyczyną zbyt małej liczby płytek krwi. Żadna diagnoza to nie wyrok – o zdrowie i życie zawsze warto walczyć. A regularne badania krwi są kluczowe dla monitorowania poziomu płytek krwi i wczesnego wykrywania małopłytkowości.


Przeczytaj także: [Czy anemia może być objawem białaczki?](/dawka-wiedzy/o-nowotworach-krwi/czy-anemia-moze-byc-objawem-bialaczki "Czy anemia może być objawem białaczki?")


### Leczenie **małopłytkowości** zawsze jest dopasowywane indywidualnie zgodnie z przyczynami oraz objawami.


Pacjenci mogą skorzystać z dostępnych metod leczenia małopłytkowości.


1\. W przypadku gdy małopłytkowość jest spowodowana przez np. leczenie nowotworu szpiku kostnego, wtedy zaleca się przetaczanie koncentratu krwinek płytkowych. Regeneracja szpiku sprawia, że problemy znikają.


2\. Nabyta trombocytopenia wymaga zlikwidowania przyczyn oraz wyeliminowania chorób, które ją spowodowały


3\. Jeżeli powodem małopłytkowości okazały się przyjmowane leki, wtedy trzeba natychmiast je odstawić. Dalsze leczenie małopłytkowości zależy od intensywności objawów.


Czasem zdarza się, że małopłytkowość w ogóle nie wymaga leczenia. Jeżeli jednak ilość płytek krwi spadnie poniżej 30,0 G/l, organizm jest narażony na silne krwotoki zagrażające życiu.


To może Cię zainteresować: [Czy morfologia może wykryć nowotwór?](/dawka-wiedzy/o-nowotworach-krwi/czy-morfologia-moze-wykryc-nowotwor "Czy morfologia może wykryć nowotwór?")


[Dowiedz się więcej o procesie rejestracji](https://www.dkms.pl/dawka-wiedzy/o-rejestracji) i wymaganiach wobec Dawców szpiku. Sprawdź, czy możesz zostać Dawcą i podarować komuś drugą szansę na życie!


