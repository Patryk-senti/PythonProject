---
title: "Obserwacja stanu zdrowia po pobraniu krwiotwórczych komórek macierzystych lub szpiku"
url: "https://www.dkms.pl/o-pobraniu/po-pobraniu"
---

# Obserwacja stanu zdrowia po pobraniu krwiotwórczych komórek macierzystych lub szpiku

## Jako dawca faktyczny dałeś szansę na powrót do zdrowia osobie chorej na nowotwór krwi. Dziękujemy Ci za udział w procedurze pobrania. Będziemy wdzięczni, jeśli pozostaniesz z nami w stałym kontakcie, abyśmy mogli obserwować stan Twojego zdrowia. 

#### Obserwacja stanu zdrowia Dawcy


Zdrowie Dawców szpiku jest dla nas najwyższym priorytetem, dlatego po pobraniu będziemy prowadzić 10\-letnią obserwację Twojego stanu zdrowia. Chcesz dowiedzieć się, jak będzie to wyglądać? Czytaj dalej.


**Badania krwi:**


Będziemy prosić Cię o wykonanie badań krwi. Informacje o badaniach otrzymasz około miesiąca po pobraniu komórek macierzystych. Wystarczy, że zgłosisz się do dowolnej placówki medycznej w miejscowości, w której mieszkasz lub innym dogodnym dla Ciebie miejscu. Wyniki badań odeślij do nas mailem.


Jeśli wyniki Twoich badań będą w znaczący sposób odbiegać od normy, niezwłocznie skontaktujemy się z Tobą. W przypadku, gdy nie otrzymasz od nas wiadomości, nie musisz się martwić, oznacza, że są one prawidłowe.


Pamiętaj, że w wynikach badań mogą̨ zdarzyć́ się̨ niewielkie odchylenia od normy, które nie muszą mieć istotnego znaczenia medycznego. Jeśli będziesz mieć jakiekolwiek wątpliwości, skontaktuj się z nami.


Idąc na badania, pamiętaj o zabraniu ze sobą wykazu parametrów, który otrzymasz od nas w wiadomości mailowej.


Zakres badań obejmuje:


* Morfologia krwi z rozmazem automatycznym.
* Ferrytyna.


Jeśli jesteś Honorowym Dawcą Krwi oraz faktycznym Dawcą Szpiku, zalecamy wstrzymanie się z kolejnym oddaniem krwi na okres sześciu miesięcy po pobraniu komórek macierzystych. Miej jednak świadomość, że w razie ewentualnej potrzeby ponownej pomocy Pacjentowi, procedura donacji może zostać wydłużona lub zawieszona.


**Jak przygotować się do badań?**


Kilka dni przed badaniem (min. 3 dni):


* Ogranicz intensywny wysiłek fizyczny.
* Wyeliminuj czynniki stresujące.
* Nie zmieniaj swoich przyzwyczajeń (np. diety).


W dniu badania:


* Badania wykonaj na czczo w godzinach porannych. Nie spożywaj posiłku przez około 8\-10 godzin. Zwróć uwagę, jeśli lekarz Fundacji wyda Ci inne zalecenia.
* Nie pij alkoholu, kawy, herbaty minimum 12 godzin przed pobraniem
* Rano wypij wodę̨ \- minimum 2 szklanki.
* Pobranie krwi należy przeprowadzić́ przed przyjęciem porannej porcji leków, chyba że Twój lekarz zaleci inaczej.
* Bezpośrednio przed pobraniem pozostań w spoczynku przez ok. 10 – 15 minut (pozycja siedząca). Wysiłek fizyczny, także umiarkowany, jak np. chodzenie czy wejście po schodach może zmienić́ wartości wyników badań laboratoryjnych.


**Ankiety medyczne:**


Wraz z prośbą o wykonanie badań otrzymasz ankietę medyczną. **Wypełnij ją i odeślij do nas** mailem. **Pamiętaj o zaznaczeniu zgód** na przetwarzanie danych osobowych i podpisie. Ze względu na RODO bez nich, nie będziemy mogli przekazać twoich wyników do sprawdzenia przez naszych lekarzy.


Kolejną ankietę medyczną otrzymasz po upływie 6 miesięcy oraz w każdą rocznicę donacji aż do 10 lat po pobraniu.


**Zwrot kosztów:**


Koszty badań mogą zostać zrefundowane przez Fundację DKMS. Wyślij do nas paragon lub fakturę za wykonane badania. Do listu dołącz wypełnioną tabelę rozliczeń, którą otrzymałeś wraz z informacjami o badaniach. Całość wyślij pocztą na adres fundacji. Zwrot kosztów powinieneś otrzymać do 14 dni od otrzymania przez nas rozliczenia.   

  

**W razie dodatkowych pytań czy wątpliwości skontaktuj się z nami.**


**Mail: popobraniu@dkms.pl**


**Telefon: \+48 22 882 96 80\.**


