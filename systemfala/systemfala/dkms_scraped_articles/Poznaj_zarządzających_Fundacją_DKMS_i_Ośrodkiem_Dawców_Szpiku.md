---
title: "Poznaj zarządzających Fundacją DKMS i Ośrodkiem Dawców Szpiku"
url: "https://www.dkms.pl/dawka-wiedzy/o-fundacji-dkms/poznaj-zarzadzajacych-fundacja-dkms-i-osrodkiem-dawcow-szpiku"
---

# Poznaj zarządzających Fundacją DKMS i Ośrodkiem Dawców Szpiku

#### Ewa Magnucka Bowkiewicz\- Prezes Fundacji DKMS


![](data:image/svg+xml;charset=utf-8,%3Csvg%20height='500'%20width='400'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/314ec248-4645-44e6-8139-fff93671d8c3/Ewa_MB1_fotopng.jpg?w=400&h=500&auto=format&lossless=true&fit=cover)
**Ewa Magnucka – Bowkiewicz** stoi na czele Fundacji DKMS w Polsce już od 8 lat. Jest menadżerem z ponad 25\- letnim doświadczeniem zdobytym w międzynarodowych organizacjach w Polsce i za granicą. Kierując wieloosobowymi zespołami marketingu i sprzedaży, wprowadziła na rynek polski wiele znanych i cenionych przez konsumentów marek, zapewniając im równocześnie szeroką dystrybucję. W czasie swojej kariery zajmowała strategiczne menadżerskie stanowiska należąc do ścisłego kierownictwa globalnej firmy posiadającej przedstawicielstwa w ponad stu krajach. W Fundacji DKMS pracuje od 2013\. Od tego czasu organizacja powiększyła się o nowych, kilkudziesięciu pracowników, którzy realizują cele statutowe Fundacji, między innymi też efektywnie edukują i rejestrują nowych potencjalnych Dawców szpiku oraz koordynują procedury pobrania krwiotwórczych komórek bądź szpiku dla chorych zakwalifikowanych do transplantacji oraz zbierają fundusze od darczyńców indywidualnych i instytucjonalnych. Pod kierownictwem Ewy, Ośrodek Dawców Szpiku działający przy Fundacji DKMS stał się jednym z największych w Europie i na świecie, z przeszło 1 700 000 Dawców gotowych dać szansę na życie Pacjentom czekającym na zgodnego Dawcę.


"Czuję ogromną satysfakcję, ale i odpowiedzialność za sprawne funkcjonowanie jednego z  największych Ośrodków Dawców szpiku na świecie oraz realizację misji Fundacji DKMS, by każdy Pacjent potrzebujący przeszczepienia szpiku znalazł zgodnego Dawcę. Polska jest w  czołówce krajów na świecie z największą, bliską 2 milionów,  liczbą zarejestrowanych potencjalnych Dawców. Rocznie koordynujemy przeszło tysiąc przeszczepień dla Pacjentów z  Polski i Europy, a czasem najodleglejszych zakątków świata. To są̨ liczby, ale my mocno doświadczamy w naszej pracy, że za każdą z nich stoi człowiek \- chory, czekający na szansę na drugie życie, ale i Dawca, który  świadomie i bezpiecznie przechodzi  z nami procedurę̨ pobrania krwiotwórczych komórek lub szpiku. Nieustannie edukujemy, rejestrujemy i pomagamy pacjentom cierpiącym na nowotwory krwi, by skutecznie realizować́ naszą misję."
Kierując się mottem, że jako fundacja chcemy towarzyszyć́ Pacjentowi od momentu diagnozy do pełnej możliwej rekonwalescencji, zainicjowała i nadzoruje od 2018 roku Program Rozwoju Polskiej Transplantologii i Wsparcia Pacjentów, który dotyczy rozwoju polskiej hematologii w czterech obszarach: pomocy Pacjentom, zakupu nowoczesnego sprzętu dla klinik, współpracy z organizacjami pacjenckimi oraz propagowaniu wiedzy i edukacji na temat nowotworów krwi i idei dawstwa szpiku. W ramach tej inicjatywy w 2019 roku, powołała „Grant Naukowy Fundacji DKMS” skierowany do młodych naukowców, którzy swoją pracę skupiają m.in. wokół transplantologii hematologicznej oraz terapii komórkowych. Ewa ściśle współpracuje z Centrum Organizacyjno\-Koordynacyjnym ds. Transplantacji „Poltransplant”, klinikami transplantacyjnymi, Rzecznikiem Praw Pacjentów oraz Krajowymi Konsultantami, by skuteczniej pomagać Pacjentom.


  



#### Dr Tigran Torosian \- Dyrektor Medyczny Fundacji DKMS, Kierownik Ośrodka Dawców Szpiku


![](data:image/svg+xml;charset=utf-8,%3Csvg%20height='500'%20width='400'%20xmlns='http://www.w3.org/2000/svg'%20version='1.1'%3E%3C/svg%3E)![]()![](https://assets-eu-01.kc-usercontent.com:443/bed48093-082e-0109-4b5f-7bdadab5eedd/7b21d18a-0d53-4f6c-a2ba-5c1bb7eb6b58/Tigran.jpg?w=400&h=500&auto=format&lossless=true&fit=cover)
**Dr Tigran Torosian** jest lekarzem specjalistą chorób wewnętrznych i hematologii, **Kierownikiem Ośrodka Dawców Szpiku i Dyrektorem Medycznym w Fundacji DKMS.** Przez wiele lat pracował w Klinice Hematologii, Onkologii i Chorób Wewnętrznych Warszawskiego Uniwersytetu Medycznego w Warszawie, pod przewodnictwem prof. Wiesława Jędrzejczaka, gdzie zajmował się prowadzeniem chorych hematologicznych, w tym transplantacją krwiotwórczych komórek krwiotwórczych i szpiku. Dzięki wieloletniej pracy na Oddziale Transplantacji nabrał doświadczenia w opiece nad chorymi poddawanymi przeszczepieniu komórek krwiotwórczych oraz Dawcami szpiku, zakwalifikowanymi do donacji. Właśnie dawstwo szpiku jest od kilku lat głównym obszarem zainteresowań i tematem zaangażowania Dr Torosiana w Fundacji DKMS. 


Jako Dyrektor Medyczny, od 2010 roku nadzoruje kwalifikację niespokrewnionych Dawców na etapie rejestracji, typizacji potwierdzającej i procedury pobrania, sprawuje opiekę medyczną nad Dawcami po donacji, ściśle współpracuje z ośrodkami pobrań i transplantacyjnymi w Polsce i na świecie. Podczas swojej pracy zainicjował wdrożenie projektu jakościowego, którego podstawowymi celami są zapewnienie bezpieczeństwa Dawców oraz najlepsza jakość pobranych preparatów komórkowych. W ramach projektu monitorowane i analizowane są procesy dotyczące dostępności i kwalifikacji Dawców, procedur pobrania, badań kontrolnych po pobraniu. Od 2015 jest organizatorem Medycznych Warsztatów Szkoleniowych dla personelu medycznego Ośrodków Pobierających i Banków Komórek Krwiotwórczych współpracujących z Fundacją oraz pracowników Działu Medycznego Fundacji. Warsztaty służą wypracowywaniu spójnych procesów postępowania, zgodnych z międzynarodowymi wytycznymi i standardami.


**Jest aktywnym uczestnikiem i członkiem Światowego Stowarzyszenia Dawców Szpiku (WMDA), w jego ramach działa w grupach roboczych w tym: komisji do spraw kwalifikacji dawców (Medical suitability committee) oraz do spraw Działań i Reakcji Niepożądanych (SEAR Committee). Jest członkiem Polskiego Towarzystwa Hematologów i Transfuzjologów (PTHiT) oraz Europejskiego Towarzystwa Hematologów (EHA). Po godzinach muzyk \- od 2008 roku jest stowarzyszony w Światowej Orkiestrze Lekarzy (WDO) w sekcji skrzypiec.**


