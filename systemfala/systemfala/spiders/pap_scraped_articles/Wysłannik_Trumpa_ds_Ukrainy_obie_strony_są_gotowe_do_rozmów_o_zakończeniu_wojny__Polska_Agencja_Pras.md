---
title: "Wysłannik Trumpa ds. Ukrainy: obie strony są gotowe do rozmów o zakończeniu wojny | Polska Agencja Prasowa SA"
url: "https://www.pap.pl/aktualnosci/wyslannik-trumpa-ds-ukrainy-obie-strony-sa-gotowe-do-rozmow-o-zakonczeniu-wojny"
---

# Wysłannik Trumpa ds. Ukrainy: obie strony są gotowe do rozmów o zakończeniu wojny | Polska Agencja Prasowa SA














1. [Strona główna](/)
2. [Świat](/list-of-articles/48)









# Wysłannik Trumpa ds. Ukrainy: obie strony są gotowe do rozmów o zakończeniu wojny









 2024\-12\-18 22:21 aktualizacja: 2024\-12\-19, 06:30 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/wyslannik-trumpa-ds-ukrainy-obie-strony-sa-gotowe-do-rozmow-o-zakonczeniu-wojny)
* [Twitter](https://twitter.com/intent/tweet?url=https://www.pap.pl/aktualnosci/wyslannik-trumpa-ds-ukrainy-obie-strony-sa-gotowe-do-rozmow-o-zakonczeniu-wojny)
* Kopiuj link








![Keith Kellogg. Fot. PAP/EPA/SARAH SILBIGER / POOL](/sites/default/files/styles/main_image/public/202412/kelog%20ok%201.jpg?itok=oYlbdMO5)
Keith Kellogg. Fot. PAP/EPA/SARAH SILBIGER / POOL

Myślę, że obie strony są gotowe i w przyszłym roku uda się zakończyć wojnę w Ukrainie \- powiedział w środę w telewizji Fox Business gen. Keith Kellogg, wskazany przez Donalda Trumpa na specjalnego wysłannika ds. Ukrainy i Rosji. Ocenił, że zarówno Rosja, jak i Ukraina są wykończone walkami.







"To jest jak walka w klatce. Masz dwóch zawodników i obaj chcą się poddać. Potrzebujesz tylko sędziego, który ich rozdzieli. I myślę, że prezydent Donald Trump może to zrobić" \- powiedział Kellogg w wywiadzie dla telewizji Fox Business. "Myślę, że ma (Donald Trump) wizję, jak to zrobić, oraz energię, by to zrealizować. Wierzę również, że obie strony są gotowe, aby wreszcie się spotkać i podjąć rozmowę" – dodał.


## Idealny moment na zakończenie wojny


Kellogg stwierdził, że obecny moment jest idealny na zakończenie wojny, biorąc pod uwagę ogromne straty po obu stronach. Szacuje, że Rosja straciła od 350 do 400 tys. żołnierzy zabitych i rannych, podczas gdy Ukraina poniosła straty na poziomie około 150 tys. osób. "Wierzę, że prezydent Trump, który złożył tę obietnicę w trakcie kampanii faktycznie ją zrealizuje i zrobi to w tym (2025\) roku" \- powiedział nominat Trumpa.



#### Czytaj więcej


[![Według rosyjskich mediów do eksplozji bomby doszło przed budynkiem mieszkalnym na Prospekcie Riazańskim. Fot. PAP/EPA/	YURI KOCHETKOV](/sites/default/files/styles/list_of_articles/public/202412/pap_20241217_05S.jpg?itok=TnPzgEZK)


### Zamach na rosyjskiego generała. Departament Stanu USA: nie mamy z tym nic wspólnego](/aktualnosci/zamach-na-rosyjskiego-generala-departament-stanu-usa-nie-mamy-z-tym-nic-wspolnego)


Generał skrytykował wtorkowy zamach ukraińskich służb na rosyjskiego generała Igora Kiriłłowa w Moskwie, sugerując, że Ukraińcy w ten sposób "rozciągnęli zasady wojny". Dodał jednak, że nie wpłynie to na negocjacje i że "są to, w pewnym sensie, rzeczy, które zdarzają się na wojnie".


Doradca prezydenta elekta nie wspomniał o tym, na jakich warunkach może zakończyć się konflikt, lecz w poprzednich wypowiedziach, m.in. dla PAP mówił o konieczności zawieszenia broni na obecnej linii frontu, udzielenie gwarancji bezpieczeństwa Ukrainie, lecz równoczesnego wykluczenia członkostwa Ukrainy w NATO.


Kellogg nie potwierdził bezpośrednio doniesień o tym, że w pierwszej połowie stycznia ma się udać do Kijowa i innych europejskich stolic, lecz zaznaczył, że jeśli do takiej wizyty dojdzie, jej celem będzie "ustalenie faktów", a nie podejmowanie decyzji politycznych, bo do tych dojdzie dopiero po inauguracji prezydenta Trumpa.


Oceny Kellogga na temat gotowości Rosji do negocjacji w sprawie zakończenia wojny nie podziela szef dyplomacji USA Antony Blinken, który w wywiadzie dla "Foreign Affairs" powiedział, że "nie widzi takiej woli po stronie Putina". "Może zmieni się to w ciągu 2025 r." \- dodał Blinken.


Z Waszyngtonu Oskar Górzyński (PAP)


osk/ bst/gn/




TEMATY:
* [gen. Keith Kellogg](/aktualnosci/gen-keith-kellogg),
* [wojna w Ukrainie](/aktualnosci/wojna-w-ukrainie) ,
* [Donald Trump](/aktualnosci/donald-trump),
* [atak Rosji na Ukrainę](/aktualnosci/index%2C1%2C%2Catak-rosji-na-ukraine.html)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)

























"To jest jak walka w klatce. Masz dwóch zawodników i obaj chcą się poddać. Potrzebujesz tylko sędziego, który ich rozdzieli. I myślę, że prezydent Donald Trump może to zrobić" \- powiedział Kellogg w wywiadzie dla telewizji Fox Business. "Myślę, że ma (Donald Trump) wizję, jak to zrobić, oraz energię, by to zrealizować. Wierzę również, że obie strony są gotowe, aby wreszcie się spotkać i podjąć rozmowę" – dodał.


## Idealny moment na zakończenie wojny


Kellogg stwierdził, że obecny moment jest idealny na zakończenie wojny, biorąc pod uwagę ogromne straty po obu stronach. Szacuje, że Rosja straciła od 350 do 400 tys. żołnierzy zabitych i rannych, podczas gdy Ukraina poniosła straty na poziomie około 150 tys. osób. "Wierzę, że prezydent Trump, który złożył tę obietnicę w trakcie kampanii faktycznie ją zrealizuje i zrobi to w tym (2025\) roku" \- powiedział nominat Trumpa.



#### Czytaj więcej


[![Według rosyjskich mediów do eksplozji bomby doszło przed budynkiem mieszkalnym na Prospekcie Riazańskim. Fot. PAP/EPA/	YURI KOCHETKOV](/sites/default/files/styles/list_of_articles/public/202412/pap_20241217_05S.jpg?itok=TnPzgEZK)


### Zamach na rosyjskiego generała. Departament Stanu USA: nie mamy z tym nic wspólnego](/aktualnosci/zamach-na-rosyjskiego-generala-departament-stanu-usa-nie-mamy-z-tym-nic-wspolnego)


Generał skrytykował wtorkowy zamach ukraińskich służb na rosyjskiego generała Igora Kiriłłowa w Moskwie, sugerując, że Ukraińcy w ten sposób "rozciągnęli zasady wojny". Dodał jednak, że nie wpłynie to na negocjacje i że "są to, w pewnym sensie, rzeczy, które zdarzają się na wojnie".


Doradca prezydenta elekta nie wspomniał o tym, na jakich warunkach może zakończyć się konflikt, lecz w poprzednich wypowiedziach, m.in. dla PAP mówił o konieczności zawieszenia broni na obecnej linii frontu, udzielenie gwarancji bezpieczeństwa Ukrainie, lecz równoczesnego wykluczenia członkostwa Ukrainy w NATO.


Kellogg nie potwierdził bezpośrednio doniesień o tym, że w pierwszej połowie stycznia ma się udać do Kijowa i innych europejskich stolic, lecz zaznaczył, że jeśli do takiej wizyty dojdzie, jej celem będzie "ustalenie faktów", a nie podejmowanie decyzji politycznych, bo do tych dojdzie dopiero po inauguracji prezydenta Trumpa.


Oceny Kellogga na temat gotowości Rosji do negocjacji w sprawie zakończenia wojny nie podziela szef dyplomacji USA Antony Blinken, który w wywiadzie dla "Foreign Affairs" powiedział, że "nie widzi takiej woli po stronie Putina". "Może zmieni się to w ciągu 2025 r." \- dodał Blinken.


Z Waszyngtonu Oskar Górzyński (PAP)


osk/ bst/gn/




* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






