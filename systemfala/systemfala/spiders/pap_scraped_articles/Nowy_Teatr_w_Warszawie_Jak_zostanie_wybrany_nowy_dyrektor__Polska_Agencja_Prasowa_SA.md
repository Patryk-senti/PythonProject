---
title: "Nowy Teatr w Warszawie. Jak zostanie wybrany nowy dyrektor? | Polska Agencja Prasowa SA"
url: "https://www.pap.pl/aktualnosci/nowy-teatr-w-warszawie-jak-zostanie-wybrany-nowy-dyrektor"
---

# Nowy Teatr w Warszawie. Jak zostanie wybrany nowy dyrektor? | Polska Agencja Prasowa SA














1. [Strona główna](/)
2. [Kultura](/list-of-articles/45)









# Nowy Teatr w Warszawie. Jak zostanie wybrany nowy dyrektor?









 2025\-01\-22 18:34 aktualizacja: 2025\-01\-23, 09:57 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/nowy-teatr-w-warszawie-jak-zostanie-wybrany-nowy-dyrektor)
* [Twitter](https://twitter.com/intent/tweet?url=https://www.pap.pl/aktualnosci/nowy-teatr-w-warszawie-jak-zostanie-wybrany-nowy-dyrektor)
* Kopiuj link








![Michał Merczyński. Fot. PAP/Marek Zakrzewski](/sites/default/files/styles/main_image/public/202501/pap_20230628_0RP.jpg?h=1131145c&itok=sPpvbXLZ)
Michał Merczyński. Fot. PAP/Marek Zakrzewski

Zespół Nowego Teatru chce na dyrektora Michała Merczyńskiego, bez ogłaszania konkursu na to stanowisko. Społeczna Rada Kultury m.st. Warszawy uznaje to za "niebezpieczny precedens" i postuluje przeprowadzenie otwartego konkursu na stanowisko dyrektora placówki.







Społeczna Rada Kultury m.st. Warszawy skierowała list do prezydenta Warszawy Rafała Trzaskowskiego w sprawie wyboru nowego dyrektora Międzynarodowego Centrum Kultury Nowy Teatr. Odniosła się w nim do propozycji zespołu tego teatru, aby bez procedury konkursowej nowym dyrektorem został Michał Merczyński.



> *"W naszym przekonaniu, otwarty **konkurs stanowi najbardziej merytoryczną i transparentną procedurę** powoływania osób dyrektorskich – jest okazją do odnowienia i pogłębienia refleksji na temat programu danej instytucji, umożliwia pojawienie się nowych wizji artystycznych i organizacyjnych oraz zapobiega **monopolizowaniu stanowisk zarządczych przez jedną osobę**"* – napisano w liście Społecznej Rady Kultury m.st. Warszawy skierowanym w poniedziałek do prezydenta Warszawy Rafała Trzaskowskiego.



> *"Nowy Teatr jest bezsprzecznie wyjątkowym miejscem na mapie kulturalnej Warszawy i Polski. Zespół pod kierownictwem artystycznym Krzysztofa Warlikowskiego tworzy teatr autorski, który był wielokrotnie prezentowany i nagradzany w kraju i za granicą. Z tego powodu rozumiemy troskę pracowniczek i pracowników tej instytucji, dotyczącą obsady stanowiska dyrektora. Jednocześnie **niepokoi nas propozycja powołania nowego dyrektora poza procedurą konkursową**, co stworzyłoby **niebezpieczny precedens** w instytucjonalnym krajobrazie stolicy oraz wprowadziło nieuzasadnione nierówności w traktowaniu różnych stołecznych instytucji i ich zespołów"* \- dodali autorzy listu.


Przypomniano, że: "formuła otwartego konkursu nie pomija głosów pracowników i pracowniczek instytucji. Zespół artystyczny wraz z dyrektorem artystycznym ma bowiem prawo spotkać się z kandydatami i kandydatkami na stanowisko dyrektora oraz deleguje swoich przedstawicieli do komisji, która go wybiera". List zakończono zdaniem: "Społeczna Rada Kultury m.st. Warszawy, rekomenduje ogłoszenie i przeprowadzenie otwartego konkursu na stanowisko dyrektora Nowego Teatru".


## Proponowane rozwiązanie



#### Czytaj więcej


[![Ministra kultury Hanna Wróblewska Fot. PAP/ Łukasz Gągulski](/sites/default/files/styles/list_of_articles/public/202501/pap_20241127_1X7.jpg?h=a55edd35&itok=omvbYPNk)


### Resort kultury wspiera polskich producentów seriali. Jest pilotażowy program](/aktualnosci/resort-kultury-wspiera-polskich-producentow-seriali-jest-pilotazowy-program)


W grudniu 2024 r. zespół Nowego Teatru skierował list do Hanny Wróblewskiej, ministry kultury i dziedzictwa narodowego, Rafała Trzaskowskiego, prezydenta Warszawy oraz Aldony Machnowskiej\-Góry, wiceprezydentki Warszawy, w którym napisano: "Krzysztof Warlikowski i zespół chcą, by dyrektorem Nowego był **Michał Merczyński**, w związku z końcem kontraktu dyrektorskiego Karoliny Ochab". Stanowisko uzasadniano: "W obliczu zbliżającego się w sierpniu 2025 roku wygaśnięcia kontraktu Pani Karoliny Ochab na stanowisku Dyrektor Naczelnej Nowego Teatru w Warszawie i biorąc pod uwagę konieczność zachowania ciągłości pracy artystycznej, usilnie prosimy o pilne rozpoczęcie procesu wyłaniania nowej dyrekcji naszej instytucji. Z uwagi na specyfikę naszego teatru i fakt, że powstał on spontanicznie z oddolnej inicjatywy samych aktorów oraz Krzysztofa Warlikowskiego i Małgorzaty Szczęśniak, wątpimy, by postulowany przez Ministerstwo sposób wyboru nowej osoby na to stanowisko drogą konkursu najlepiej odpowiadał zarówno nam jak i naszej niezwykle wiernej i wypełniającej szczelnie nasze sale widowni".


Zespół teatru podkreślił w liście, że: "**Nie wyobrażamy sobie, aby naszym zespołem zarządzała osoba, która nie zna naszej specyfiki**, która przyjdzie całkowicie z zewnątrz, i która nie będzie cieszyła się zaufaniem całego Zespołu Artystycznego. Nie wyobrażamy sobie także, aby zakwestionowała ona artystyczne kierownictwo naszego lidera, wizjonera i twórcy światowej marki Nowego Teatru, Krzysztofa Warlikowskiego. W takiej bowiem sytuacji naszemu zespołowi może grozić rozpad i odejście jego najważniejszych twórców. Proszę nie traktować tych słów jako szantaż, takie są po prostu fakty. Byłaby to gigantyczna strata dla polskiej kultury i jej wizerunku w świecie".


Zespół wskazał swojego kandydata na przyszłego dyrektora: "Proponowanym przez nas rozwiązaniem jest mianowanie bez konkursu osoby, która w tej trudnej sytuacji **będzie w stanie podołać czekającym nas wyzwaniom**. Konkurs jest demokratycznym procesem – to prawda, ale nie mniej demokratycznym będzie wyznaczenie na to stanowisko osoby, której oczekuje i na którą zgadza się **CAŁY ZESPÓŁ ARTYSTYCZNY**. Taką osobą, która zna naszą specyfikę, której ufamy, którą chcielibyśmy widzieć na stanowisku naczelnego dyrektora Nowego Teatru jest Pan Michał Merczyński". List zakończono zdaniem: "Zwracamy się zatem do Państwa o wyrażenie zgody i mianowanie Michała Merczyńskiego na stanowisko dyrektora naczelnego Nowego Teatru w Warszawie od 1 września 2025 roku".


List podpisał zespół artystyczny teatru, w którym są m.in.: Magdalena Cielecka, Andrzej Chyra, Ewa Dałkowska, Małgorzata Hajewska\-Krzysztofik, Jadwiga Jankowska\-Cieślak, Łukasz Jóźków, Maja Komorowska, Paweł Mykietyn, Hiroaki Murakami, Maja Ostaszewska, Ewelina Pankowska, Magdalena Popławska, Bartosz Bielenia, Mariusz Bonaszewski, Bartosz Gelner, Piotr Polak, Jacek Poniedziałek, Jan Sobolewski, Małgorzata Szczęśniak, Krzysztof Warlikowski. (PAP)


szt/ aszw/ ał/




TEMATY:
* [nowy teatr](/aktualnosci/nowy-teatr),
* [teatr](/aktualnosci/index%2C1%2C342%2Cteatr.html-3),
* [miasto stołeczne Warszawa](/aktualnosci/index%2C1%2C%2Cmiasto-stoleczne-warszawa.html),
* [dyrektor](/aktualnosci/index%2C1%2C%2Cdyrektor.html)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)

























Społeczna Rada Kultury m.st. Warszawy skierowała list do prezydenta Warszawy Rafała Trzaskowskiego w sprawie wyboru nowego dyrektora Międzynarodowego Centrum Kultury Nowy Teatr. Odniosła się w nim do propozycji zespołu tego teatru, aby bez procedury konkursowej nowym dyrektorem został Michał Merczyński.



> *"W naszym przekonaniu, otwarty **konkurs stanowi najbardziej merytoryczną i transparentną procedurę** powoływania osób dyrektorskich – jest okazją do odnowienia i pogłębienia refleksji na temat programu danej instytucji, umożliwia pojawienie się nowych wizji artystycznych i organizacyjnych oraz zapobiega **monopolizowaniu stanowisk zarządczych przez jedną osobę**"* – napisano w liście Społecznej Rady Kultury m.st. Warszawy skierowanym w poniedziałek do prezydenta Warszawy Rafała Trzaskowskiego.



> *"Nowy Teatr jest bezsprzecznie wyjątkowym miejscem na mapie kulturalnej Warszawy i Polski. Zespół pod kierownictwem artystycznym Krzysztofa Warlikowskiego tworzy teatr autorski, który był wielokrotnie prezentowany i nagradzany w kraju i za granicą. Z tego powodu rozumiemy troskę pracowniczek i pracowników tej instytucji, dotyczącą obsady stanowiska dyrektora. Jednocześnie **niepokoi nas propozycja powołania nowego dyrektora poza procedurą konkursową**, co stworzyłoby **niebezpieczny precedens** w instytucjonalnym krajobrazie stolicy oraz wprowadziło nieuzasadnione nierówności w traktowaniu różnych stołecznych instytucji i ich zespołów"* \- dodali autorzy listu.


Przypomniano, że: "formuła otwartego konkursu nie pomija głosów pracowników i pracowniczek instytucji. Zespół artystyczny wraz z dyrektorem artystycznym ma bowiem prawo spotkać się z kandydatami i kandydatkami na stanowisko dyrektora oraz deleguje swoich przedstawicieli do komisji, która go wybiera". List zakończono zdaniem: "Społeczna Rada Kultury m.st. Warszawy, rekomenduje ogłoszenie i przeprowadzenie otwartego konkursu na stanowisko dyrektora Nowego Teatru".


## Proponowane rozwiązanie



#### Czytaj więcej


[![Ministra kultury Hanna Wróblewska Fot. PAP/ Łukasz Gągulski](/sites/default/files/styles/list_of_articles/public/202501/pap_20241127_1X7.jpg?h=a55edd35&itok=omvbYPNk)


### Resort kultury wspiera polskich producentów seriali. Jest pilotażowy program](/aktualnosci/resort-kultury-wspiera-polskich-producentow-seriali-jest-pilotazowy-program)


W grudniu 2024 r. zespół Nowego Teatru skierował list do Hanny Wróblewskiej, ministry kultury i dziedzictwa narodowego, Rafała Trzaskowskiego, prezydenta Warszawy oraz Aldony Machnowskiej\-Góry, wiceprezydentki Warszawy, w którym napisano: "Krzysztof Warlikowski i zespół chcą, by dyrektorem Nowego był **Michał Merczyński**, w związku z końcem kontraktu dyrektorskiego Karoliny Ochab". Stanowisko uzasadniano: "W obliczu zbliżającego się w sierpniu 2025 roku wygaśnięcia kontraktu Pani Karoliny Ochab na stanowisku Dyrektor Naczelnej Nowego Teatru w Warszawie i biorąc pod uwagę konieczność zachowania ciągłości pracy artystycznej, usilnie prosimy o pilne rozpoczęcie procesu wyłaniania nowej dyrekcji naszej instytucji. Z uwagi na specyfikę naszego teatru i fakt, że powstał on spontanicznie z oddolnej inicjatywy samych aktorów oraz Krzysztofa Warlikowskiego i Małgorzaty Szczęśniak, wątpimy, by postulowany przez Ministerstwo sposób wyboru nowej osoby na to stanowisko drogą konkursu najlepiej odpowiadał zarówno nam jak i naszej niezwykle wiernej i wypełniającej szczelnie nasze sale widowni".


Zespół teatru podkreślił w liście, że: "**Nie wyobrażamy sobie, aby naszym zespołem zarządzała osoba, która nie zna naszej specyfiki**, która przyjdzie całkowicie z zewnątrz, i która nie będzie cieszyła się zaufaniem całego Zespołu Artystycznego. Nie wyobrażamy sobie także, aby zakwestionowała ona artystyczne kierownictwo naszego lidera, wizjonera i twórcy światowej marki Nowego Teatru, Krzysztofa Warlikowskiego. W takiej bowiem sytuacji naszemu zespołowi może grozić rozpad i odejście jego najważniejszych twórców. Proszę nie traktować tych słów jako szantaż, takie są po prostu fakty. Byłaby to gigantyczna strata dla polskiej kultury i jej wizerunku w świecie".


Zespół wskazał swojego kandydata na przyszłego dyrektora: "Proponowanym przez nas rozwiązaniem jest mianowanie bez konkursu osoby, która w tej trudnej sytuacji **będzie w stanie podołać czekającym nas wyzwaniom**. Konkurs jest demokratycznym procesem – to prawda, ale nie mniej demokratycznym będzie wyznaczenie na to stanowisko osoby, której oczekuje i na którą zgadza się **CAŁY ZESPÓŁ ARTYSTYCZNY**. Taką osobą, która zna naszą specyfikę, której ufamy, którą chcielibyśmy widzieć na stanowisku naczelnego dyrektora Nowego Teatru jest Pan Michał Merczyński". List zakończono zdaniem: "Zwracamy się zatem do Państwa o wyrażenie zgody i mianowanie Michała Merczyńskiego na stanowisko dyrektora naczelnego Nowego Teatru w Warszawie od 1 września 2025 roku".


List podpisał zespół artystyczny teatru, w którym są m.in.: Magdalena Cielecka, Andrzej Chyra, Ewa Dałkowska, Małgorzata Hajewska\-Krzysztofik, Jadwiga Jankowska\-Cieślak, Łukasz Jóźków, Maja Komorowska, Paweł Mykietyn, Hiroaki Murakami, Maja Ostaszewska, Ewelina Pankowska, Magdalena Popławska, Bartosz Bielenia, Mariusz Bonaszewski, Bartosz Gelner, Piotr Polak, Jacek Poniedziałek, Jan Sobolewski, Małgorzata Szczęśniak, Krzysztof Warlikowski. (PAP)


szt/ aszw/ ał/




* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






