---
title: "Agnieszka Dziemianowicz-Bąk: prezydent powinien dążyć do porozumienia z premierem nowego rządu [STUDIO PAP] | Polska Agencja Prasowa SA"
url: "https://www.pap.pl/aktualnosci/agnieszka-dziemianowicz-bak-prezydent-powinien-dazyc-do-porozumienia-z-premierem-nowego"
---

# Agnieszka Dziemianowicz-Bąk: prezydent powinien dążyć do porozumienia z premierem nowego rządu [STUDIO PAP] | Polska Agencja Prasowa SA














1. [Strona główna](/)
2. [Studio PAP](/list-of-articles/61811)









# Agnieszka Dziemianowicz\-Bąk: prezydent powinien dążyć do porozumienia z premierem nowego rządu \[STUDIO PAP]









 2023\-10\-19 09:30 aktualizacja: 2024\-07\-31, 15:23 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/agnieszka-dziemianowicz-bak-prezydent-powinien-dazyc-do-porozumienia-z-premierem-nowego)
* [Twitter](https://twitter.com/intent/tweet?url=https://www.pap.pl/aktualnosci/agnieszka-dziemianowicz-bak-prezydent-powinien-dazyc-do-porozumienia-z-premierem-nowego)
* Kopiuj link








![Agnieszka Dziemianowicz- Bąk. Fot. PAP/Kalbar](/sites/default/files/styles/main_image/public/202310/pap_20231019_05K.jpg?itok=hZKZrvlT)
Agnieszka Dziemianowicz\- Bąk. Fot. PAP/Kalbar

Kiedy ukonstytuuje się demokratyczny rząd złożony z Nowej Lewicy, Koalicji Obywatelskiej i Trzeciej Drogi, to oczywiście będziemy chcieli w dobrej wierze współpracować także z prezydentem Andrzejem Dudą \- powiedziała w Studiu PAP Agnieszka Dziemianowicz\-Bąk (Lewica).








Dziemianowicz\-Bąk pytana była m.in. o to czy \- według niej \- głowa państwa dogada się z premierem potencjalnego przyszłego rządu. "Oczywiście, może być różnie. Prezydent powinien dążyć do porozumienia z premierem nowego rządu tak, by sprawnie mogło funkcjonować państwo. Ale będą zdarzały się na pewno spory, pewnie będą zdarzały się weta określonych ustaw. Na tym też polega demokracja" \- wskazywała.


Jak jednocześnie zauważyła, **doniesienia medialne są takie, że prezydent najpierw będzie chciał powierzyć misję tworzenia rządu przedstawicielom PiS**. Jej zdaniem jest to "nonsensowne, bo wyniki wyborów są jednoznaczne \- PiS nie ma zdolności koalicyjnej, nie jest w stanie stworzyć większościowego rządu". "Ale \- co się odwlecze, to nie uciecze" \- dodała Dziemianowicz\-Bąk.



> **"Za kilka tygodni będzie musiał prezydent Andrzej Duda uznać ten fakt, że jednak demokratyczna opozycja wygrała wybory"** \- oceniła. "Kiedy to się stanie, kiedy ukonstytuuje się demokratyczny rząd \- złożony z Nowej Lewicy, Koalicji Obywatelskiej, Trzeciej Drogi \- to oczywiście my będziemy w dobrej wierze współpracować także z głową państwa" \- podkreśliła.


W wyborach do Sejmu PiS uzyskało 35,38 proc. głosów, KO \- 30,70 proc., Trzecia Droga \- 14,40 proc., Nowa Lewica \- 8,61 proc., Konfederacja \- 7,16 proc. PiS będzie zdobyło w Sejmie 194 mandaty, KO \- 157; Trzecia Droga \- 65; Nowa Lewica \- 26; Konfederacja \- 18\.



#### Czytaj więcej


[![Prezydent Andrzej Duda Fot. PAP/Radek Pietruszka](/sites/default/files/styles/list_of_articles/public/202310/pap_20231010_1B9.jpg?itok=rANi6L9M)


### KPRP: konsultacje prezydenta z przedstawicielami komitetów wyborczych w przyszłym tygodniu](/aktualnosci/kprp-konsultacje-prezydenta-z-przedstawicielami-komitetow-wyborczych-w-przyszlym)


W środę prezydencka minister Małgorzata Paprocka mówiła, że \- patrząc na to, jak przepisy były wykonywane przez wszystkich kolejnych prezydentów \- to zawsze misja sformułowania rządu w pierwszym kroku powierzana była ugrupowaniu, które wygrało wybory. "To prezydent wskazuje kandydata, nie jest tutaj związany żadnymi przesłankami konstytucyjnymi. Natomiast, patrząc tak historycznie \- bo jednak przy wykładni konstytucji bardzo istotne jest coś takiego, jak zwyczaj konstytucyjny \- i patrząc na to, jak te przepisy były wykonywane przez wszystkich kolejnych prezydentów, to faktycznie zawsze była ta misja w pierwszym kroku powierzana, czy to szefowi, czy osobie wskazanej przez ugrupowanie, które wygrało wybory" \- podkreśliła Paprocka.


W czwartek na stronach Kancelarii Prezydenta opublikowano komunikat, w którym poinformowano, że w przyszły wtorek i środę na zaproszenie prezydenta Andrzeja Dudy w Pałacu Prezydenckim odbędą się konsultacje z przedstawicielami poszczególnych komitetów wyborczych, które będą miały swoją reprezentację w X kadencji Sejmu. "Spotkania odbędą się osobno z każdym z komitetów wyborczych, w kolejności zgodnej z wynikami osiągniętymi przez te komitety w wyborach" \- podkreślono.


Dziemianowicz\-Bąk pytana też była w czwartek o spekulacje, że w potencjalnym przyszłym rządzie mogłaby zostać szefową resortu edukacji i nauki oraz o swoje pomysły na edukację. "Polska szkoła nie potrzebuje rewolucji, potrzebuje ewolucji" \- podkreśliła. Według niej, z podstawy programowej powinien zniknąć przedmiot "Historia i teraźniejszość". "A już na pewno nie powinien być nauczany na podstawie takich podręczników jak podręcznik prof. (Wojciecha) Roszkowskiego" \- zaznaczyła.(PAP)


Autor: Jarema Jamrożek


kno/




TEMATY:
* [Agnieszka Dziemianowicz\-Bąk](/aktualnosci/index%2C1%2C%2Cagnieszka-dziemianowicz-bak.html),
* [Nowa Lewica](/aktualnosci/nowa-lewica) ,
* [Prezydent Duda](/aktualnosci/index%2C1%2C%2Cprezydent-duda.html),
* [Studio PAP](/aktualnosci/index%2C1%2C%2Cstudio-pap.html-0) ,
* [StudioPAP](/aktualnosci/index%2C1%2C%2Cstudiopap.html)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


























Dziemianowicz\-Bąk pytana była m.in. o to czy \- według niej \- głowa państwa dogada się z premierem potencjalnego przyszłego rządu. "Oczywiście, może być różnie. Prezydent powinien dążyć do porozumienia z premierem nowego rządu tak, by sprawnie mogło funkcjonować państwo. Ale będą zdarzały się na pewno spory, pewnie będą zdarzały się weta określonych ustaw. Na tym też polega demokracja" \- wskazywała.


Jak jednocześnie zauważyła, **doniesienia medialne są takie, że prezydent najpierw będzie chciał powierzyć misję tworzenia rządu przedstawicielom PiS**. Jej zdaniem jest to "nonsensowne, bo wyniki wyborów są jednoznaczne \- PiS nie ma zdolności koalicyjnej, nie jest w stanie stworzyć większościowego rządu". "Ale \- co się odwlecze, to nie uciecze" \- dodała Dziemianowicz\-Bąk.



> **"Za kilka tygodni będzie musiał prezydent Andrzej Duda uznać ten fakt, że jednak demokratyczna opozycja wygrała wybory"** \- oceniła. "Kiedy to się stanie, kiedy ukonstytuuje się demokratyczny rząd \- złożony z Nowej Lewicy, Koalicji Obywatelskiej, Trzeciej Drogi \- to oczywiście my będziemy w dobrej wierze współpracować także z głową państwa" \- podkreśliła.


W wyborach do Sejmu PiS uzyskało 35,38 proc. głosów, KO \- 30,70 proc., Trzecia Droga \- 14,40 proc., Nowa Lewica \- 8,61 proc., Konfederacja \- 7,16 proc. PiS będzie zdobyło w Sejmie 194 mandaty, KO \- 157; Trzecia Droga \- 65; Nowa Lewica \- 26; Konfederacja \- 18\.



#### Czytaj więcej


[![Prezydent Andrzej Duda Fot. PAP/Radek Pietruszka](/sites/default/files/styles/list_of_articles/public/202310/pap_20231010_1B9.jpg?itok=rANi6L9M)


### KPRP: konsultacje prezydenta z przedstawicielami komitetów wyborczych w przyszłym tygodniu](/aktualnosci/kprp-konsultacje-prezydenta-z-przedstawicielami-komitetow-wyborczych-w-przyszlym)


W środę prezydencka minister Małgorzata Paprocka mówiła, że \- patrząc na to, jak przepisy były wykonywane przez wszystkich kolejnych prezydentów \- to zawsze misja sformułowania rządu w pierwszym kroku powierzana była ugrupowaniu, które wygrało wybory. "To prezydent wskazuje kandydata, nie jest tutaj związany żadnymi przesłankami konstytucyjnymi. Natomiast, patrząc tak historycznie \- bo jednak przy wykładni konstytucji bardzo istotne jest coś takiego, jak zwyczaj konstytucyjny \- i patrząc na to, jak te przepisy były wykonywane przez wszystkich kolejnych prezydentów, to faktycznie zawsze była ta misja w pierwszym kroku powierzana, czy to szefowi, czy osobie wskazanej przez ugrupowanie, które wygrało wybory" \- podkreśliła Paprocka.


W czwartek na stronach Kancelarii Prezydenta opublikowano komunikat, w którym poinformowano, że w przyszły wtorek i środę na zaproszenie prezydenta Andrzeja Dudy w Pałacu Prezydenckim odbędą się konsultacje z przedstawicielami poszczególnych komitetów wyborczych, które będą miały swoją reprezentację w X kadencji Sejmu. "Spotkania odbędą się osobno z każdym z komitetów wyborczych, w kolejności zgodnej z wynikami osiągniętymi przez te komitety w wyborach" \- podkreślono.


Dziemianowicz\-Bąk pytana też była w czwartek o spekulacje, że w potencjalnym przyszłym rządzie mogłaby zostać szefową resortu edukacji i nauki oraz o swoje pomysły na edukację. "Polska szkoła nie potrzebuje rewolucji, potrzebuje ewolucji" \- podkreśliła. Według niej, z podstawy programowej powinien zniknąć przedmiot "Historia i teraźniejszość". "A już na pewno nie powinien być nauczany na podstawie takich podręczników jak podręcznik prof. (Wojciecha) Roszkowskiego" \- zaznaczyła.(PAP)


Autor: Jarema Jamrożek


kno/




* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






