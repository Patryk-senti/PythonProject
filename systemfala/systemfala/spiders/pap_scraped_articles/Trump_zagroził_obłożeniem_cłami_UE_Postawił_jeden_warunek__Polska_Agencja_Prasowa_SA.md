---
title: "Trump zagroził obłożeniem cłami UE. Postawił jeden warunek | Polska Agencja Prasowa SA"
url: "https://www.pap.pl/aktualnosci/trump-zagrozil-oblozeniem-clami-ue-postawil-jeden-warunek"
---

# Trump zagroził obłożeniem cłami UE. Postawił jeden warunek | Polska Agencja Prasowa SA














1. [Strona główna](/)
2. [Świat](/list-of-articles/48)









# Trump zagroził obłożeniem cłami UE. Postawił jeden warunek









 2024\-12\-20 13:59 aktualizacja: 2024\-12\-20, 19:48 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/trump-zagrozil-oblozeniem-clami-ue-postawil-jeden-warunek)
* [Twitter](https://twitter.com/intent/tweet?url=https://www.pap.pl/aktualnosci/trump-zagrozil-oblozeniem-clami-ue-postawil-jeden-warunek)
* Kopiuj link








![Donald Trump. Fot. PAP/EPA/ALLISON ROBBERT / POOL](/sites/default/files/styles/main_image/public/202412/pap_20241113_1O2_0.jpg?itok=cV3CRHO_)
Donald Trump. Fot. PAP/EPA/ALLISON ROBBERT / POOL

Prezydent elekt Donald Trump ostrzegł Unię Europejską, że jej towary eksportowe zostaną obłożone cłami, jeśli państwa członkowskie nie będą kupować więcej amerykańskiej ropy i gazu \- poinformowała w piątek agencja Bloomberga.








> *"Powiedziałem Unii Europejskiej, że musi nadrobić swój ogromny deficyt handlowy ze Stanami Zjednoczonymi poprzez zakup na dużą skalę naszej ropy i gazu. W przeciwnym razie będą cła na całego!!!"* \- napisał Trump w mediach społecznościowych.



**Stany Zjednoczone są największym na świecie producentem ropy naftowej i największym eksporterem skroplonego gazu ziemnego (LNG). Nabywcy LNG \- w tym UE i Wietnam \- już rozmawiali o zakupie większej ilości paliwa z USA, częściowo w celu zażegnania gróźb \- stwierdziła agencja.**


Deficyt USA w handlu towarami i usługami z UE wyniósł w 2022 roku 131,3 mld USD.


Zdaniem agencji, Unia Europejska od zwycięstwa Trumpa w wyborach prezydenckich przygotowuje się do ofensywy handlowej. Od czasu, gdy w 2017 roku Trump nałożył cła na europejską stal i aluminium, UE zmieniła doktrynę handlową i rozszerzyła zestaw narzędzi, których mogłaby użyć do obrony w takiej sytuacji.


**"Jesteśmy dobrze przygotowani na ewentualne zmiany wprowadzane przez nową administrację USA"** \- powiedziała minister spraw zagranicznych Niemiec Annalena Baerbock w ubiegłym miesiącu. "Jeśli nowa administracja USA będzie prowadziła politykę \+Ameryka przede wszystkim\+ w sektorach klimatu lub handlu, naszą odpowiedzią będzie "zjednoczona Europa" \- dodała.


**Przewodnicząca Komisji Europejskiej Ursula von der Leyen zasugerowała w ostatnich tygodniach, że import z USA mógłby zastąpić rosyjski LNG.** Skroplony gaz "jest jednym z tematów, które poruszyliśmy" \- powiedziała po rozmowie telefonicznej z Trumpem. "Wciąż odbieramy gaz rosyjski, czemu więc nie zastąpić go amerykańskim LNG, który jest tańszy i obniży nasze ceny energii" \- zapytała.


W perspektywie krótkoterminowej Stany Zjednoczone nie mają większych możliwości zwiększenia dostaw, jednak w dłuższej perspektywie, dzięki dziesiątkom realizowanych obecnie w USA projektów, uruchomiona zostanie większa przepustowość \- stwierdził Bloomberg. (PAP)


os/ mal/ sma/





TEMATY:
* [Donald Trump](/aktualnosci/donald-trump),
* [Unia Europejska](/aktualnosci/index%2C1%2C%2Cunia-europejska.html-1) ,
* [cła](/aktualnosci/index%2C1%2C%2Ccla.html),
* [ropa naftowa](/aktualnosci/index%2C1%2C%2Cropa-naftowa.html),
* [Stany Zjednoczone](/aktualnosci/index%2C1%2C%2Cstany-zjednoczone.html-0)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


























> *"Powiedziałem Unii Europejskiej, że musi nadrobić swój ogromny deficyt handlowy ze Stanami Zjednoczonymi poprzez zakup na dużą skalę naszej ropy i gazu. W przeciwnym razie będą cła na całego!!!"* \- napisał Trump w mediach społecznościowych.



**Stany Zjednoczone są największym na świecie producentem ropy naftowej i największym eksporterem skroplonego gazu ziemnego (LNG). Nabywcy LNG \- w tym UE i Wietnam \- już rozmawiali o zakupie większej ilości paliwa z USA, częściowo w celu zażegnania gróźb \- stwierdziła agencja.**


Deficyt USA w handlu towarami i usługami z UE wyniósł w 2022 roku 131,3 mld USD.


Zdaniem agencji, Unia Europejska od zwycięstwa Trumpa w wyborach prezydenckich przygotowuje się do ofensywy handlowej. Od czasu, gdy w 2017 roku Trump nałożył cła na europejską stal i aluminium, UE zmieniła doktrynę handlową i rozszerzyła zestaw narzędzi, których mogłaby użyć do obrony w takiej sytuacji.


**"Jesteśmy dobrze przygotowani na ewentualne zmiany wprowadzane przez nową administrację USA"** \- powiedziała minister spraw zagranicznych Niemiec Annalena Baerbock w ubiegłym miesiącu. "Jeśli nowa administracja USA będzie prowadziła politykę \+Ameryka przede wszystkim\+ w sektorach klimatu lub handlu, naszą odpowiedzią będzie "zjednoczona Europa" \- dodała.


**Przewodnicząca Komisji Europejskiej Ursula von der Leyen zasugerowała w ostatnich tygodniach, że import z USA mógłby zastąpić rosyjski LNG.** Skroplony gaz "jest jednym z tematów, które poruszyliśmy" \- powiedziała po rozmowie telefonicznej z Trumpem. "Wciąż odbieramy gaz rosyjski, czemu więc nie zastąpić go amerykańskim LNG, który jest tańszy i obniży nasze ceny energii" \- zapytała.


W perspektywie krótkoterminowej Stany Zjednoczone nie mają większych możliwości zwiększenia dostaw, jednak w dłuższej perspektywie, dzięki dziesiątkom realizowanych obecnie w USA projektów, uruchomiona zostanie większa przepustowość \- stwierdził Bloomberg. (PAP)


os/ mal/ sma/





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






