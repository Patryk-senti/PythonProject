---
title: "Prof. Balcerowicz: zapowiadane przez Trumpa podniesienie ceł na dłuższą metę szkodliwe dla USA | Polska Agencja Prasowa SA"
url: "https://www.pap.pl/aktualnosci/prof-balcerowicz-zapowiadane-przez-trumpa-podniesienie-cel-na-dluzsza-mete-szkodliwe-1"
---

# Prof. Balcerowicz: zapowiadane przez Trumpa podniesienie ceł na dłuższą metę szkodliwe dla USA | Polska Agencja Prasowa SA














1. [Strona główna](/)
2. [Studio PAP](/list-of-articles/61811)









# Prof. Balcerowicz: zapowiadane przez Trumpa podniesienie ceł na dłuższą metę szkodliwe dla USA









 2025\-01\-16 09:45 aktualizacja: 2025\-01\-16, 14:13 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/prof-balcerowicz-zapowiadane-przez-trumpa-podniesienie-cel-na-dluzsza-mete-szkodliwe-1)
* [Twitter](https://twitter.com/intent/tweet?url=https://www.pap.pl/aktualnosci/prof-balcerowicz-zapowiadane-przez-trumpa-podniesienie-cel-na-dluzsza-mete-szkodliwe-1)
* Kopiuj link










Prof. Leszek Balcerowicz m.in. o zapowiadanych przez Donalda Trumpa cłach, ograniczeniach dla Polski w imporcie chipów z USA, obecnej sytuacji gospodarczej, inflacji, poziomie stóp procentowych oraz naszych problemach w doganianiu Zachodu







Zapowiedzi prezydenta elekta USA Donalda Trumpa ws. podniesienia ceł na towary ze wszystkich krajów to protekcjonizm gospodarczy, na krótką metę może przynieść korzyści amerykańskiej gospodarce, ale w dłuższej perspektywie zaszkodzi \- mówił w Studiu PAP były wicepremier, prof. Leszek Balcerowicz.



**Prezydent elekt USA Donald Trump zapowiedział we wtorek, że utworzy nowy specjalny urząd zajmujący się pobieraniem ceł.** Wcześniej informował, że pierwszego dnia prezydentury \- której inauguracja odbędzie się 20 stycznia \- zamierza podnieść cła na towary ze wszystkich krajów. W kampanii wyborczej mowa była o cłach na poziomie 10\-20 proc.


Prof. Leszek Balcerowicz, były prezes NBP, były wicepremier ocenił w czwartek w Studiu PAP, że zapowiedzi Trumpa wskazują na zły kierunek obrany przez nową administrację USA, który oznacza protekcjonizm gospodarczy prowadzący do ograniczenia wolności handlu. **Podkreślił, że na krótką metę może to przynieść korzyści dla amerykańskiej gospodarki, ale "w dłuższej perspektywie \- zaszkodzi".**



> 💬 Zapowiedzi Trumpa ws. podniesienia ceł na towary ze wszystkich krajów to protekcjonizm gospodarczy, który na krótką metę może przynieść korzyści dla gospodarki USA, ale w dłuższej perspektywie jej zaszkodzi \- mówi [@LBalcerowicz](https://twitter.com/LBalcerowicz?ref_src=twsrc%5Etfw) z [@FundacjaFOR](https://twitter.com/FundacjaFOR?ref_src=twsrc%5Etfw)  
> 
> 🎥na <https://t.co/gGhW95S6jh> [pic.twitter.com/uF3y9gSrTk](https://t.co/uF3y9gSrTk)
> 
> 
> — Adrian Kowarzyk (@AdrianKowarzyk) [January 16, 2025](https://twitter.com/AdrianKowarzyk/status/1879832727316505052?ref_src=twsrc%5Etfw)




> *"Nie ma żadnych dobrych przykładów sukcesów takiej gospodarki, nawet dla tak wielkiego kraju jak Stany Zjednoczone, choć negatywne skutki pojawiają się po pewnym czasie"* \- zaznaczył były wicepremier i minister finansów.


**Stwierdził, że protekcjonizm "nie opiera się na rozumnym rachunku ekonomicznym", tylko populizmie \- czyli rachunku politycznym. "To może się podobać, ale z całą pewnością gospodarczo nie pomoże nikomu" \- dodał.**


Pytany jak wprowadzenie ceł wpłynie na polską gospodarkę odpowiedział, że negatywnie, przy czym skutki te złagodzi jego zdaniem nasza obecność w Unii Europejskiej, bo choć eksportujemy do USA, to zdecydowaną większość naszych towarów kierujemy na rynki europejskie.


Trump w trakcie ubiegłorocznej kampanii prezydenckiej zapowiadał podniesienie ceł dla wszystkich krajów, a także groził Kanadzie, Meksykowi i Chinom dodatkową podwyżką w wysokości 25 proc. w przypadku sąsiadów Ameryki i 10 proc. w przypadku Chin, jeśli kraje te nie ukrócą przemytu narkotyków i nielegalnej imigracji. Kanada i Meksyk zapowiedziały i podjęły pewne działania w tej kwestii, lecz nie jest jasne, czy Trump uznaje je za wystarczające.


**"Dla mnie najpiękniejszym słowem w słowniku jest "cło"** \- mawiał Trump podczas wystąpień kampanijnych. Przedstawiał cła jako bezkosztowe rozwiązanie dla amerykańskich finansów publicznych, wzmocnienie przemysłu, obniżenie cen, metodę na zapobieganie wojnom, czy ukrócenie przemytu narkotyków lub nielegalnej imigracji.



> *"Poinformowałem Unię Europejską, że muszą nadrobić swój ogromny deficyt ze Stanami Zjednoczonymi poprzez masowe zakupy naszej ropy i gazu. W przeciwnym razie będą to CŁA!!!"* \- napisał w grudniu Trump w poście na stronie społecznościowej Truth Social.


W roku 2023 państwa Unii Europejskiej wyeksportowały do USA towary o wartości 502 mld euro, a import towarów z USA do UE osiągnął wartość 344 mld euro. W rezultacie unijna "27" odnotowała nadwyżkę handlową z USA, która wyniosła 158 mld euro.


 


Adrian Kowarzyk (PAP)


amk/ mok/ amac/





TEMATY:
* [Studio PAP](/aktualnosci/index%2C1%2C%2Cstudio-pap.html-0) ,
* [Gość Studia PAP](/aktualnosci/index%2C1%2C%2Cgosc-studia-pap.html) ,
* [Leszek Balcerowicz](/aktualnosci/index%2C1%2C%2Cleszek-balcerowicz.html)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)

























Zapowiedzi prezydenta elekta USA Donalda Trumpa ws. podniesienia ceł na towary ze wszystkich krajów to protekcjonizm gospodarczy, na krótką metę może przynieść korzyści amerykańskiej gospodarce, ale w dłuższej perspektywie zaszkodzi \- mówił w Studiu PAP były wicepremier, prof. Leszek Balcerowicz.



**Prezydent elekt USA Donald Trump zapowiedział we wtorek, że utworzy nowy specjalny urząd zajmujący się pobieraniem ceł.** Wcześniej informował, że pierwszego dnia prezydentury \- której inauguracja odbędzie się 20 stycznia \- zamierza podnieść cła na towary ze wszystkich krajów. W kampanii wyborczej mowa była o cłach na poziomie 10\-20 proc.


Prof. Leszek Balcerowicz, były prezes NBP, były wicepremier ocenił w czwartek w Studiu PAP, że zapowiedzi Trumpa wskazują na zły kierunek obrany przez nową administrację USA, który oznacza protekcjonizm gospodarczy prowadzący do ograniczenia wolności handlu. **Podkreślił, że na krótką metę może to przynieść korzyści dla amerykańskiej gospodarki, ale "w dłuższej perspektywie \- zaszkodzi".**



> 💬 Zapowiedzi Trumpa ws. podniesienia ceł na towary ze wszystkich krajów to protekcjonizm gospodarczy, który na krótką metę może przynieść korzyści dla gospodarki USA, ale w dłuższej perspektywie jej zaszkodzi \- mówi [@LBalcerowicz](https://twitter.com/LBalcerowicz?ref_src=twsrc%5Etfw) z [@FundacjaFOR](https://twitter.com/FundacjaFOR?ref_src=twsrc%5Etfw)  
> 
> 🎥na <https://t.co/gGhW95S6jh> [pic.twitter.com/uF3y9gSrTk](https://t.co/uF3y9gSrTk)
> 
> 
> — Adrian Kowarzyk (@AdrianKowarzyk) [January 16, 2025](https://twitter.com/AdrianKowarzyk/status/1879832727316505052?ref_src=twsrc%5Etfw)




> *"Nie ma żadnych dobrych przykładów sukcesów takiej gospodarki, nawet dla tak wielkiego kraju jak Stany Zjednoczone, choć negatywne skutki pojawiają się po pewnym czasie"* \- zaznaczył były wicepremier i minister finansów.


**Stwierdził, że protekcjonizm "nie opiera się na rozumnym rachunku ekonomicznym", tylko populizmie \- czyli rachunku politycznym. "To może się podobać, ale z całą pewnością gospodarczo nie pomoże nikomu" \- dodał.**


Pytany jak wprowadzenie ceł wpłynie na polską gospodarkę odpowiedział, że negatywnie, przy czym skutki te złagodzi jego zdaniem nasza obecność w Unii Europejskiej, bo choć eksportujemy do USA, to zdecydowaną większość naszych towarów kierujemy na rynki europejskie.


Trump w trakcie ubiegłorocznej kampanii prezydenckiej zapowiadał podniesienie ceł dla wszystkich krajów, a także groził Kanadzie, Meksykowi i Chinom dodatkową podwyżką w wysokości 25 proc. w przypadku sąsiadów Ameryki i 10 proc. w przypadku Chin, jeśli kraje te nie ukrócą przemytu narkotyków i nielegalnej imigracji. Kanada i Meksyk zapowiedziały i podjęły pewne działania w tej kwestii, lecz nie jest jasne, czy Trump uznaje je za wystarczające.


**"Dla mnie najpiękniejszym słowem w słowniku jest "cło"** \- mawiał Trump podczas wystąpień kampanijnych. Przedstawiał cła jako bezkosztowe rozwiązanie dla amerykańskich finansów publicznych, wzmocnienie przemysłu, obniżenie cen, metodę na zapobieganie wojnom, czy ukrócenie przemytu narkotyków lub nielegalnej imigracji.



> *"Poinformowałem Unię Europejską, że muszą nadrobić swój ogromny deficyt ze Stanami Zjednoczonymi poprzez masowe zakupy naszej ropy i gazu. W przeciwnym razie będą to CŁA!!!"* \- napisał w grudniu Trump w poście na stronie społecznościowej Truth Social.


W roku 2023 państwa Unii Europejskiej wyeksportowały do USA towary o wartości 502 mld euro, a import towarów z USA do UE osiągnął wartość 344 mld euro. W rezultacie unijna "27" odnotowała nadwyżkę handlową z USA, która wyniosła 158 mld euro.


 


Adrian Kowarzyk (PAP)


amk/ mok/ amac/





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






