---
title: "Polski tenisista odpadł z turnieju w Indian Wells. Ma się jednak z czego cieszyć | Polska Agencja Prasowa SA"
url: "https://www.pap.pl/aktualnosci/news%2C972461%2Cpolski-tenisista-odpadl-z-turnieju-w-indian-wells-ma-sie-jednak-z-czego"
---

# Polski tenisista odpadł z turnieju w Indian Wells. Ma się jednak z czego cieszyć | Polska Agencja Prasowa SA














1. [Strona główna](/)
2. [Sport](/list-of-articles/47)









# Polski tenisista odpadł z turnieju w Indian Wells. Ma się jednak z czego cieszyć









 2021\-10\-15 06:17 aktualizacja: 2021\-10\-15, 10:55 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/news%2C972461%2Cpolski-tenisista-odpadl-z-turnieju-w-indian-wells-ma-sie-jednak-z-czego)
* [Twitter](https://twitter.com/intent/tweet?url=https://www.pap.pl/aktualnosci/news%2C972461%2Cpolski-tenisista-odpadl-z-turnieju-w-indian-wells-ma-sie-jednak-z-czego)
* Kopiuj link







Rozstawiony z "ósemką" Hubert Hurkacz odpadł w ćwierćfinale turnieju ATP rangi Masters 1000 w Indian Wells. Polskiemu tenisiście drogę do "czwórki" zamknęła porażka z Bułgarem Grigorem Dimitrowem (23\.) 6:3, 4:6, 6:7 (2\-7\).







Hurkacz wcześniej już nieraz udowadniał, że bardzo dobrze czuje się na kortach twardych w USA. Z czterech swoich tytułów w imprezach ATP trzy wywalczył właśnie w tym kraju. W drodze do ćwierćfinału prestiżowej kalifornijskiej imprezy nie stracił zaś teraz seta. W czwartek górą był jednak Dimitrow, który w poprzedniej rundzie niespodziewanie wyeliminował turniejową "jedynkę" Rosjanina Daniiła Miedwiediewa.


W środowym pojedynku z triumfatorem tegorocznej edycji wielkoszlemowego US Open Bułgar zanotował imponujący powrót przy stanie 4:6, 1:4\. Tym razem przewaga jego rywala nie była początkowo aż tak wyraźna. Polak, który był zdecydowanie lepszy pod względem posyłanych asów (w pierwszym secie zanotował ich pięć, a Dimitrow ani jednego), co prawda nieco pewniej wygrywał swoje gemy serwisowe, ale jego przeciwnik przez dłuższy czas skutecznie pilnował swojego podania i nie dopuszczał do okazji do "break pointów" po stronie wrocławianina. Sytuacja zmieniła się w trwającym osiem i pół minuty, w którym doszło do kilku dłuższych i efektownych wymian. Hurkacz wykorzystał wówczas trzecią swoją szansę, a po chwili pewnie przypieczętował zwycięstwo w inauguracyjnym secie.


## Polak wyrównał, ale w ważnym momencie nie poszedł za ciosem


W kolejnym wciąż miał pod wyraźną przewagę w rubryce asów (sześć po jego stronie przy zerowym dorobku Bułgara), ale agresywna gra tenisisty z Chaskowa zaczęła przynosić bardziej wymierne efekty. Zaczął on od prowadzenia 2:0 w tej odsłonie. Polak wyrównał, ale w ważnym momencie nie poszedł za ciosem \- w siódmym gemie zmarnował dwie szanse na przełamanie. Dimitrow był wówczas skuteczniejszy \- przy prowadzeniu 5:4 wygrał gema serwisowego popełniającego wówczas więcej niewymuszonych błędów rywala i doprowadził do trzeciej partii. W ostatniej akcji miał on sporo szczęścia \- piłka odbiła się od taśmy i spadła po stronie Hurkacza, który nie miał szans, by do niej dobiec.


Decydująca odsłona do jednostronnych nie należała. Jako pierwszy swoje szanse miał wyżej notowany z zawodników, ale przy stanie 1:1 zmarnował dwa "break pointy". Bardziej doświadczony Bułgar takiej pomyłki nie popełnił i popisał się przełamaniem w szóstym gemie. Półfinalista tegorocznej edycji wielkoszlemowego Wimbledonu za odrabianie strat zabrał się w ostatnim momencie \- gdy przegrywał już 2:5\. Wówczas to zapisał na swoim koncie trzy gemy z rzędu. Przy stanie 5:6 miał nieco kłopotów, ale zdołał doprowadzić do tie\-breaka, którego otworzył zdobyciem punktu. Potem jednak przebieg wydarzeń układał się po myśli rywala, który odskoczył na 4\-1 i kontrolował już do końca sytuację.


24\-letni Polak po raz pierwszy w karierze zmierzył się ze starszym o sześć lat Dimitrowem, który w 2017 roku był on trzecią rakietą globu i wówczas też wygrał swój ostatni, ósmy turniej w karierze.


## Hurkacz dziewiąty w rankingu wyłaniającym ośmiu najlepszych singlistów tego roku


Mimo porażki wrocławianin ma także powody do zadowolenia. Punkty wywalczone w Indian Wells przybliżyły go do debiutanckiego występu w turnieju ATP Finals w Turynie (14\-21 listopada). Obecnie jest dziewiąty w rankingu wyłaniającym ośmiu najlepszych singlistów tego roku, którzy wystąpią w kończącej sezon imprezie masters. Przy czym wciąż przed nim plasuje się Hiszpan Rafael Nadal, który już zakończył tegoroczne występy w powodu kłopotów ze stopą.


Dimitrow w półfinale zmierzy się z rozstawionym z "21" Cameronem Norrie. Leworęczny Brytyjczyk, który w czwartek wyeliminował Argentyńczyka Diego Schwartzmana (11\.) 6:0, 6:2, także ma jeszcze szanse na zakwalifikowanie się do ATP Finals. Dwa pozostałe ćwierćfinały zmagań w Indian Wells w grze pojedynczej mężczyzn odbędą się w piątek.


Hurkacz plasuje się na 12\. miejscu na światowej liście, ale w poniedziałek powinien awansować na 10\. Jedynym Polakiem w męskim singlu, który dotarł do Top10 był Wojciech Fibak w 1977 roku.


Podczas jedynego dotychczas startu w Indian Wells wrocławianin dwa lata temu zatrzymał się na ćwierćfinale. Ubiegłoroczna edycja została odwołana z powodu pandemii COVID\-19, a tegoroczną z tego samego względu przełożono o ponad pół roku.


Udział w rywalizacji deblistów Hurkacz zakończył teraz na pierwszej rundzie.


Wyniki ćwierćfinałów singla:


Grigor Dimitrow (Bułgaria, 23\) \- Hubert Hurkacz (Polska, 8\) 3:6, 6:4, 7:6 (7\-2\)


Cameron Norrie (W. Brytania, 21\) \- Diego Schwartzman (Argentyna, 11\) 6:0, 6:2


(PAP)


dsk/





 ## 


 [![Hubert Hurkacz. Fot. Ray Acevedo PAP/EPA](/sites/default/files/styles/open_article/public/202110/pap_20211014_23P.jpg?itok=GLlRoED2)](/sites/default/files/202110/pap_20211014_23P.jpg)

Hubert Hurkacz. Fot. Ray Acevedo PAP/EPA



 ## 


 [![Hubert Hurkacz. Fot. Ray Acevedo PAP/EPA](/sites/default/files/styles/open_article/public/202110/pap_20211014_23O.jpg?itok=Y5SPeTom)](/sites/default/files/202110/pap_20211014_23O.jpg)

Hubert Hurkacz. Fot. Ray Acevedo PAP/EPA



 ## 


 [![Hubert Hurkacz. Fot. Ray Acevedo PAP/EPA](/sites/default/files/styles/open_article/public/202110/pap_20211014_23L.jpg?itok=kvTp99ag)](/sites/default/files/202110/pap_20211014_23L.jpg)

Hubert Hurkacz. Fot. Ray Acevedo PAP/EPA



 ## 


 [![Grigor Dimitrov. Fot. Ray Acevedo PAP/EPA](/sites/default/files/styles/open_article/public/202110/pap_20211014_23Q.jpg?itok=_Iu4ktMb)](/sites/default/files/202110/pap_20211014_23Q.jpg)

Grigor Dimitrov. Fot. Ray Acevedo PAP/EPA



 ## 


 [![Grigor Dimitrov. Fot. Ray Acevedo PAP/EPA](/sites/default/files/styles/open_article/public/202110/pap_20211014_23N.jpg?itok=geaO4aa-)](/sites/default/files/202110/pap_20211014_23N.jpg)

Grigor Dimitrov. Fot. Ray Acevedo PAP/EPA




TEMATY:
* [Tenis](/aktualnosci/index%2C1%2C%2Ctenis.html),
* [Hubert Hurkacz](/aktualnosci/index%2C1%2C%2Chubert-hurkacz.html),
* [indian wells](/aktualnosci/index%2C1%2C%2Cindian-wells.html),
* [tenisista](/aktualnosci/index%2C1%2C%2Ctenisista.html)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)

























Hurkacz wcześniej już nieraz udowadniał, że bardzo dobrze czuje się na kortach twardych w USA. Z czterech swoich tytułów w imprezach ATP trzy wywalczył właśnie w tym kraju. W drodze do ćwierćfinału prestiżowej kalifornijskiej imprezy nie stracił zaś teraz seta. W czwartek górą był jednak Dimitrow, który w poprzedniej rundzie niespodziewanie wyeliminował turniejową "jedynkę" Rosjanina Daniiła Miedwiediewa.


W środowym pojedynku z triumfatorem tegorocznej edycji wielkoszlemowego US Open Bułgar zanotował imponujący powrót przy stanie 4:6, 1:4\. Tym razem przewaga jego rywala nie była początkowo aż tak wyraźna. Polak, który był zdecydowanie lepszy pod względem posyłanych asów (w pierwszym secie zanotował ich pięć, a Dimitrow ani jednego), co prawda nieco pewniej wygrywał swoje gemy serwisowe, ale jego przeciwnik przez dłuższy czas skutecznie pilnował swojego podania i nie dopuszczał do okazji do "break pointów" po stronie wrocławianina. Sytuacja zmieniła się w trwającym osiem i pół minuty, w którym doszło do kilku dłuższych i efektownych wymian. Hurkacz wykorzystał wówczas trzecią swoją szansę, a po chwili pewnie przypieczętował zwycięstwo w inauguracyjnym secie.


## Polak wyrównał, ale w ważnym momencie nie poszedł za ciosem


W kolejnym wciąż miał pod wyraźną przewagę w rubryce asów (sześć po jego stronie przy zerowym dorobku Bułgara), ale agresywna gra tenisisty z Chaskowa zaczęła przynosić bardziej wymierne efekty. Zaczął on od prowadzenia 2:0 w tej odsłonie. Polak wyrównał, ale w ważnym momencie nie poszedł za ciosem \- w siódmym gemie zmarnował dwie szanse na przełamanie. Dimitrow był wówczas skuteczniejszy \- przy prowadzeniu 5:4 wygrał gema serwisowego popełniającego wówczas więcej niewymuszonych błędów rywala i doprowadził do trzeciej partii. W ostatniej akcji miał on sporo szczęścia \- piłka odbiła się od taśmy i spadła po stronie Hurkacza, który nie miał szans, by do niej dobiec.


Decydująca odsłona do jednostronnych nie należała. Jako pierwszy swoje szanse miał wyżej notowany z zawodników, ale przy stanie 1:1 zmarnował dwa "break pointy". Bardziej doświadczony Bułgar takiej pomyłki nie popełnił i popisał się przełamaniem w szóstym gemie. Półfinalista tegorocznej edycji wielkoszlemowego Wimbledonu za odrabianie strat zabrał się w ostatnim momencie \- gdy przegrywał już 2:5\. Wówczas to zapisał na swoim koncie trzy gemy z rzędu. Przy stanie 5:6 miał nieco kłopotów, ale zdołał doprowadzić do tie\-breaka, którego otworzył zdobyciem punktu. Potem jednak przebieg wydarzeń układał się po myśli rywala, który odskoczył na 4\-1 i kontrolował już do końca sytuację.


24\-letni Polak po raz pierwszy w karierze zmierzył się ze starszym o sześć lat Dimitrowem, który w 2017 roku był on trzecią rakietą globu i wówczas też wygrał swój ostatni, ósmy turniej w karierze.


## Hurkacz dziewiąty w rankingu wyłaniającym ośmiu najlepszych singlistów tego roku


Mimo porażki wrocławianin ma także powody do zadowolenia. Punkty wywalczone w Indian Wells przybliżyły go do debiutanckiego występu w turnieju ATP Finals w Turynie (14\-21 listopada). Obecnie jest dziewiąty w rankingu wyłaniającym ośmiu najlepszych singlistów tego roku, którzy wystąpią w kończącej sezon imprezie masters. Przy czym wciąż przed nim plasuje się Hiszpan Rafael Nadal, który już zakończył tegoroczne występy w powodu kłopotów ze stopą.


Dimitrow w półfinale zmierzy się z rozstawionym z "21" Cameronem Norrie. Leworęczny Brytyjczyk, który w czwartek wyeliminował Argentyńczyka Diego Schwartzmana (11\.) 6:0, 6:2, także ma jeszcze szanse na zakwalifikowanie się do ATP Finals. Dwa pozostałe ćwierćfinały zmagań w Indian Wells w grze pojedynczej mężczyzn odbędą się w piątek.


Hurkacz plasuje się na 12\. miejscu na światowej liście, ale w poniedziałek powinien awansować na 10\. Jedynym Polakiem w męskim singlu, który dotarł do Top10 był Wojciech Fibak w 1977 roku.


Podczas jedynego dotychczas startu w Indian Wells wrocławianin dwa lata temu zatrzymał się na ćwierćfinale. Ubiegłoroczna edycja została odwołana z powodu pandemii COVID\-19, a tegoroczną z tego samego względu przełożono o ponad pół roku.


Udział w rywalizacji deblistów Hurkacz zakończył teraz na pierwszej rundzie.


Wyniki ćwierćfinałów singla:


Grigor Dimitrow (Bułgaria, 23\) \- Hubert Hurkacz (Polska, 8\) 3:6, 6:4, 7:6 (7\-2\)


Cameron Norrie (W. Brytania, 21\) \- Diego Schwartzman (Argentyna, 11\) 6:0, 6:2


(PAP)


dsk/




* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






