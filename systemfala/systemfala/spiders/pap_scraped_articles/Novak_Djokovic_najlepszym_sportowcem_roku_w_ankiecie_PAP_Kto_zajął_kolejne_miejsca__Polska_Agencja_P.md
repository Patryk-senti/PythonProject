---
title: "Novak Djokovic najlepszym sportowcem roku w ankiecie PAP. Kto zajął kolejne miejsca? | Polska Agencja Prasowa SA"
url: "https://www.pap.pl/aktualnosci/news%2C1037018%2Cnovak-djokovic-najlepszym-sportowcem-roku-w-ankiecie-pap-kto-zajal-kolejne"
---

# Novak Djokovic najlepszym sportowcem roku w ankiecie PAP. Kto zajął kolejne miejsca? | Polska Agencja Prasowa SA














1. [Strona główna](/)
2. [Sport](/list-of-articles/47)









# Novak Djokovic najlepszym sportowcem roku w ankiecie PAP. Kto zajął kolejne miejsca?









 2021\-12\-26 08:56 aktualizacja: 2021\-12\-26, 17:30 






 Udostępnij przez
 
* [Facebook](https://www.facebook.com/sharer/sharer.php?u=https://www.pap.pl/aktualnosci/news%2C1037018%2Cnovak-djokovic-najlepszym-sportowcem-roku-w-ankiecie-pap-kto-zajal-kolejne)
* [Twitter](https://twitter.com/intent/tweet?url=https://www.pap.pl/aktualnosci/news%2C1037018%2Cnovak-djokovic-najlepszym-sportowcem-roku-w-ankiecie-pap-kto-zajal-kolejne)
* Kopiuj link








![Novak Djokovic. Fot. PAP/EPA/Emilio Naranjo](/sites/default/files/styles/main_image/public/202112/pap_20211203_1RA.jpg?h=9b78941e&itok=dT_siFSy)
Novak Djokovic. Fot. PAP/EPA/Emilio Naranjo

Lider światowego rankingu tenisistów Serb Novak Djokovic triumfował w 64\. Ankiecie Polskiej Agencji Prasowej na dziesięciu najlepszych sportowców roku w Europie w 2021 roku rozpisanej wśród agencji prasowych Starego Kontynentu. Na drugim miejscu znalazł się Robert Lewandowski.








**34\-letni Djokovic po raz czwarty zwyciężył w Ankiecie PAP**. Wcześniej był najlepszy 2011, 2015 i 2018 roku.


W głosowaniu 26 agencji prasowych zwycięzca trzech turniejów wielkoszlemowych w 2021 roku: Australian Open, French Open i Wimbledonu oraz finalista US Open zgromadził 172 pkt i o 39 wyprzedził **Lewandowskiego**. Przed rokiem 33\-letni piłkarz Bayernu Monachium i kapitan biało\-czerwonych zwyciężył w Ankiecie PAP. Lewandowski został wtedy trzecim polskim laureatem tego jednego z najstarszych plebiscytów sportowych świata, organizowanego od 1958 roku. Dołączył do Zdzisława Krzyszkowiaka oraz Ireny Szewińskiej.


Trzeci z dorobkiem 125 punktów jest nowo kreowany mistrz świata Formuły 1 Holender **Max Vestappen**.


Pozostałe lokaty w czołowej dziesiątce zajęli: norweski lekkoatleta **Karsten Warholm**, który w stolicy Japonii zdobył złoty medal w biegu na 400 metrów przez płotki ustanawiając rekord świata \- 45,94, kolejna przedstawicielka "królowej sportu" podwójna mistrzyni olimpijska z Tokio w biegach na 5000 i 10 000 metrów oraz brązowa medalistka na 1500 m Holenderka **Sifan Hassan**, słoweński kolarz **Tadej Pogacar**, który wygrał Tour de France, grecki koszykarz, mistrz NBA z Milwaukee Bucks **Giannis Antetokounmpo**, najszybszy człowiek tegorocznych igrzysk Włoch **Marcell Lamont Jacobs**, który triumfował w biegu na 100 m i sztafecie 4x100 m, mistrz olimpijski w skoku o tyczce Szwed **Armand Duplantis** oraz norweska biegaczka narciarska **Therese Johaug**.


Siedem punktów zdobył skoczek narciarski Kamil Stoch, co dało mu 37\. pozycję.


Każda z 26 agencji biorących udział w tegorocznej Ankiecie przedstawiła własną "10".


Djokovic znalazł się na 22 listach, w tym osiem razy na pierwszym, dwa razy na drugim i pięciokrotnie na trzecim miejscu. Na Lewandowskiego głosowali przedstawiciele 20 agencji, a cztery razy umieszczono go na pierwszej pozycji. Na Verstappena oddało głosy 18 agencji.


W sumie poparcie zyskało 83 sportowców (23 kobiety i 60 mężczyzn) z 31 dyscyplin, którzy wywodzą się z 25 krajów. Najwięcej \- 11 \- pochodzi z Hiszpanii, ośmiu z Rosji, po siedmiu z Norwegii i Francji oraz po pięciu z Niemiec i Włoch.


Najliczniej na listach reprezentowani byli lekkoatleci \- 13, a dalej przedstawiciele kolarstwa \- 10, tenisa \- 8, piłki nożnej i pływania \- po 6\.


W 64\. Ankiecie PAP głosowali dziennikarze: AFP (Francja), AGERPRES (Rumunia), ANP (Holandia), APA (Austria), ATHENS NEWS AGENCY \- MACEDONIAN NEWS AGENCY (Grecja), BELGA (Belgia), BELTA (Białoruś), BTA (Bułgaria), CTK (Czechy), DPA (Niemcy), EFE (Hiszpania), HINA (Chorwacja), LETA (Łotwa), LUSA (Portugalia), MOLDPRESS (Mołdawia), MTI (Węgry), NEtTV (Malta), REPORT NEWS AGENCY (Azerbejdżan), SITA (Słowacja), STA (Słowenia), SID (Niemcy), TANJUG (Serbia), TASS (Rosja), TASR (Słowacja), UKRINFORM (Ukraina) i PAP S.A.


Najczęściej \- 15 razy \- zwyciężyli w głosowaniu tenisiści: Niemka Steffi Graf (1988\-1989\), Szwed Stefan Edberg (1990\), Szwajcarka Martina Hingis (1997\), Szwajcar Roger Federer (2004\-07 i 2009\), Hiszpan Rafael Nadal (2008 i 2010\) oraz Serb Novak Djokovic (2011, 2015, 2018 i 2021\).


Federer z pięcioma triumfami jest rekordzistą. Na drugie miejsce na liście wszech czasów wskoczył Djokovic. Trzy razy wygrali radziecki skoczek wzwyż Walery Brumel (1961\-1963\) i siedmiokrotny mistrz świata Formuły 1 Niemiec Michael Schumacher (2001\-03\).


Raz \- w 2005 roku \- zdarzył się przypadek, że pierwsze miejsce podzielili tyczkarka Rosjanka Jelena Isinbajewa i Federer.


Krzyszkowiak, jeden z najlepszych biegaczy długodystansowych świata, znakomity też na dystansie 3 000 m z przeszkodami, wygrał pierwszą edycję Ankiety, a Szewińska, zdobywczyni siedmiu medali olimpijskich, triumfowała w 1966 i 1974 roku.(PAP)


Opracował: Jerzy Jakobsche


js/





TEMATY:
* [Novak Djokovic](/aktualnosci/index%2C1%2C%2Cnovak-djokovic.html),
* [Robert Lewandowski](/aktualnosci/index%2C1%2C%2Crobert-lewandowski.html) ,
* [Sport](/aktualnosci/index%2C1%2C%2Csport.html),
* [Tenis](/aktualnosci/index%2C1%2C%2Ctenis.html),
* [tenisista](/aktualnosci/index%2C1%2C%2Ctenisista.html)







Wszelkie materiały (w szczególności depesze agencyjne, zdjęcia, grafiki, filmy) zamieszczone w niniejszym Portalu chronione są przepisami ustawy z dnia 4 lutego 1994 r. o prawie autorskim i prawach pokrewnych oraz ustawy z dnia 27 lipca 2001 r. o ochronie baz danych. Materiały te mogą być wykorzystywane wyłącznie na postawie stosownych umów licencyjnych. Jakiekolwiek ich wykorzystywanie przez użytkowników Portalu, poza przewidzianymi przez przepisy prawa wyjątkami, w szczególności dozwolonym użytkiem osobistym, bez ważnej umowy licencyjnej jest zabronione.








## Polecamy





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


























**34\-letni Djokovic po raz czwarty zwyciężył w Ankiecie PAP**. Wcześniej był najlepszy 2011, 2015 i 2018 roku.


W głosowaniu 26 agencji prasowych zwycięzca trzech turniejów wielkoszlemowych w 2021 roku: Australian Open, French Open i Wimbledonu oraz finalista US Open zgromadził 172 pkt i o 39 wyprzedził **Lewandowskiego**. Przed rokiem 33\-letni piłkarz Bayernu Monachium i kapitan biało\-czerwonych zwyciężył w Ankiecie PAP. Lewandowski został wtedy trzecim polskim laureatem tego jednego z najstarszych plebiscytów sportowych świata, organizowanego od 1958 roku. Dołączył do Zdzisława Krzyszkowiaka oraz Ireny Szewińskiej.


Trzeci z dorobkiem 125 punktów jest nowo kreowany mistrz świata Formuły 1 Holender **Max Vestappen**.


Pozostałe lokaty w czołowej dziesiątce zajęli: norweski lekkoatleta **Karsten Warholm**, który w stolicy Japonii zdobył złoty medal w biegu na 400 metrów przez płotki ustanawiając rekord świata \- 45,94, kolejna przedstawicielka "królowej sportu" podwójna mistrzyni olimpijska z Tokio w biegach na 5000 i 10 000 metrów oraz brązowa medalistka na 1500 m Holenderka **Sifan Hassan**, słoweński kolarz **Tadej Pogacar**, który wygrał Tour de France, grecki koszykarz, mistrz NBA z Milwaukee Bucks **Giannis Antetokounmpo**, najszybszy człowiek tegorocznych igrzysk Włoch **Marcell Lamont Jacobs**, który triumfował w biegu na 100 m i sztafecie 4x100 m, mistrz olimpijski w skoku o tyczce Szwed **Armand Duplantis** oraz norweska biegaczka narciarska **Therese Johaug**.


Siedem punktów zdobył skoczek narciarski Kamil Stoch, co dało mu 37\. pozycję.


Każda z 26 agencji biorących udział w tegorocznej Ankiecie przedstawiła własną "10".


Djokovic znalazł się na 22 listach, w tym osiem razy na pierwszym, dwa razy na drugim i pięciokrotnie na trzecim miejscu. Na Lewandowskiego głosowali przedstawiciele 20 agencji, a cztery razy umieszczono go na pierwszej pozycji. Na Verstappena oddało głosy 18 agencji.


W sumie poparcie zyskało 83 sportowców (23 kobiety i 60 mężczyzn) z 31 dyscyplin, którzy wywodzą się z 25 krajów. Najwięcej \- 11 \- pochodzi z Hiszpanii, ośmiu z Rosji, po siedmiu z Norwegii i Francji oraz po pięciu z Niemiec i Włoch.


Najliczniej na listach reprezentowani byli lekkoatleci \- 13, a dalej przedstawiciele kolarstwa \- 10, tenisa \- 8, piłki nożnej i pływania \- po 6\.


W 64\. Ankiecie PAP głosowali dziennikarze: AFP (Francja), AGERPRES (Rumunia), ANP (Holandia), APA (Austria), ATHENS NEWS AGENCY \- MACEDONIAN NEWS AGENCY (Grecja), BELGA (Belgia), BELTA (Białoruś), BTA (Bułgaria), CTK (Czechy), DPA (Niemcy), EFE (Hiszpania), HINA (Chorwacja), LETA (Łotwa), LUSA (Portugalia), MOLDPRESS (Mołdawia), MTI (Węgry), NEtTV (Malta), REPORT NEWS AGENCY (Azerbejdżan), SITA (Słowacja), STA (Słowenia), SID (Niemcy), TANJUG (Serbia), TASS (Rosja), TASR (Słowacja), UKRINFORM (Ukraina) i PAP S.A.


Najczęściej \- 15 razy \- zwyciężyli w głosowaniu tenisiści: Niemka Steffi Graf (1988\-1989\), Szwed Stefan Edberg (1990\), Szwajcarka Martina Hingis (1997\), Szwajcar Roger Federer (2004\-07 i 2009\), Hiszpan Rafael Nadal (2008 i 2010\) oraz Serb Novak Djokovic (2011, 2015, 2018 i 2021\).


Federer z pięcioma triumfami jest rekordzistą. Na drugie miejsce na liście wszech czasów wskoczył Djokovic. Trzy razy wygrali radziecki skoczek wzwyż Walery Brumel (1961\-1963\) i siedmiokrotny mistrz świata Formuły 1 Niemiec Michael Schumacher (2001\-03\).


Raz \- w 2005 roku \- zdarzył się przypadek, że pierwsze miejsce podzielili tyczkarka Rosjanka Jelena Isinbajewa i Federer.


Krzyszkowiak, jeden z najlepszych biegaczy długodystansowych świata, znakomity też na dystansie 3 000 m z przeszkodami, wygrał pierwszą edycję Ankiety, a Szewińska, zdobywczyni siedmiu medali olimpijskich, triumfowała w 1966 i 1974 roku.(PAP)


Opracował: Jerzy Jakobsche


js/





* #### [Świat](/list-of-articles/48)

[![](/sites/default/files/styles/main_image/public/202501/pap_20250120_3F3.jpg?h=de9ae349&itok=BFKQemLl)](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)


### [Córka indyjskich imigrantów, prawniczka, niegdyś demokratka. Kim jest Usha Vance, druga dama USA?](/aktualnosci/corka-indyjskich-imigrantow-prawniczka-niegdys-demokratka-kim-jest-usha-vance-druga)
* #### [Kultura](/list-of-articles/45)

[![](/sites/default/files/styles/main_image/public/202501/pap_20250117_0NT.jpg?h=8f3c4420&itok=5T8Hk6tM)](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)


### [3,5\-godzinne monumentalne dzieło. Adrien Brody zdradził, że w swojej roli inspirował się dziadkiem](/aktualnosci/35-godzinne-monumentalne-dzielo-adrien-brody-zdradzil-ze-w-swojej-roli-inspirowal-sie)




 Ta strona korzysta z plików cookie. Sprawdź naszą politykę prywatności, żeby dowiedzieć się więcej.
 

![](/themes/pap/assets/images/ok.png) Zgadzam się
 






